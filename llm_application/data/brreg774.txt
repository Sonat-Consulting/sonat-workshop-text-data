



Roller i foreininga eller laget

Sist oppdatert: 24. oktober 2022.





I ei foreining må du registrere ein kontaktperson. Dette kan vere i form av ein dagleg leiar, kontaktperson eller forretningsførar.

Dagleg leiar, rekneskapsførar, revisor, signatur og prokura er roller du kan velje å registrere.
Vi registrerer ikkje alle medlemmene i foreininga. Dette må foreininga sjølv ha oversikt over.
 







 
                                Styre                            



Dersom foreininga har eit styre, må du opplyse kven som er medlemmer i styret.
Val av styremedlemmer
Styret er dei som skal leie foreininga mellom to årsmøte, og blir normalt vald på eit årsmøte. Som oftast vil det gå fram av vedtektene kor mange styremedlemmer foreininga skal ha, og kva oppgåver og ansvar styret har.
Umyndige styremedlemmer i foreininger
Det er lov å registrere mindreårige med roller i styret. Er barnet under 12 år må den føresette legge med ei erklæring om at barnet har nådd eit visst alders- og mognadsnivå.
Det er viktig at foreininga i samarbeid med dei føresette lagar klare reglar for korleis rutinene om val av mindreårige styremedlemmer skal vere.
Næringsdrivande foreining
Ei foreining som skal registrerast i Føretaksregisteret må ha eit styre som består av minst ein medlem. Styret må alltid ha ein leiar. Styremedlemmene må bekrefte at dei tar på seg vervet.










 
                                Rekneskapsførar                            



Foreininga kan velje om dei skal ha rekneskapsførar.
Registrering av rekneskapsførar
Dersom foreininga nyttar autorisert rekneskapsførar, skal denne rekneskapsføraren registrerast i Einingsregisteret. Ved endring av rekneskapsførar skal ein og sende melding til Einingsregisteret.
Rekneskapsførar må bekrefte at han tar på seg oppdraget enten ved å signere Samordna registermelding.










 
                                Revisor                            



Dersom foreininga har revisor, skal dette registrerast hos oss.
Foreininga har plikt til å ha revisor dersom dei har

eit gjennomsnittleg tal på tilsette tilsvarande ti årsverk eller meir
balansesum som er 23 millionar kroner eller meir
driftsinntekter for si samla verksemd på seks millionar kroner eller meir

Vi registrerer berre revisorar eller revisjonsføretak som er registrert i Revisorregisteret hos Finanstilsynet.
Revisor må bekrefte at han tar på seg oppdraget. Om foreininga er registrert i Føretaksregisteret må du også sende inn protokoll frå årsmøtet som viser val av revisor.










 
                                Kontaktperson, dagleg leiar eller forretningsførar                            



Ei foreining må ha ein kontaktperson, dagleg leiar eller forretningsførar.










 
                                Signatur                            



Signatur er ei fullmakt til å opptre og underskrive på vegner av foreininga. Signatur gir for eksempel rett til å ta opp lån, kjøpe eller selje fast eigedom på vegne av foreininga.
Dersom ikkje anna er bestemt i vedtektene, er det styret i foreininga som har signatur i fellesskap. Styret kan tildele signaturretten til eit utval styremedlemmer, eller til andre roller i foreininga. Dersom fleire har signaturrett, må du presisere om dei har retten kvar for seg eller i fellesskap.










 
                                Prokura                            



Prokura er ei fullmakt til å opptre og underskrive på vegner av foreininga i det meste som angår drifta. Prokura kan ikkje brukast til å hefte på eller selje foreininga sine  faste eigedomar. Ein person som har fått tildelt prokura blir kalla prokurist.
Ei foreining kan gi prokura til ein eller fleire personar. Dersom det er fleire, kan ein velje om dei skal ha fullmakt kvar for seg eller i fellesskap.
Ein person som har prokura kan ikkje overføre det til ein annan person.









Nyttige lenker

Einingsregisterlova





Føretaksregisterlova








Fann du det du leita etter?

Vel tilbakemeldinga di

Ja
Nei






Så bra! Kva synst du om sida?
Det var dumt! Kva leita du etter?

Skriv kommentaren din her. Ikkje legg inn personopplysningar.


Ikkje skriv her, det er ei robotfelle            

                Uff, her er det ikkje plass til meir enn 255 teikn! Har du meir du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn eit telefonnummer eller fødselsnummer. Ta bort dette frå kommentaren og send inn. Vi vil berre ha den ærlege meininga di om sida, vi kan ikkje ta i mot personopplysningar her.            

            Vi svarer ikkje på denne kommentaren. Treng du hjelp, kontakt kundeservicen vår.            
Send inn



Takk!

                    Tilbakemeldinga di hjelper oss med å forbetre nettsida vår.                



Beklagar! Vi har problem med systema våre.

                        Tilbakemeldinga di blei ikkje send.                        Prøv ein gong til eller prøv igjen seinare. Du kan også                        
                            sjekke driftsmeldingane våre for meir informasjon.
                    





                    Last inn sida på nytt                









