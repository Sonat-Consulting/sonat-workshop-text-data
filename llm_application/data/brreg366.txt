



Finansføretak

Sist oppdatert: 7. november 2021.





Fleire organisasjonsformer kan vere finansføretak. Eit finansføretak må ha konsesjon frå Finanstilsynet for å drive som finansføretak.

Eit finansføretak er eit føretak som driv som bank, kredittføretak, finansieringsføretak, forsikringsføretak, pensjonsføretak, holdingføretak i finanskonsern og betalingsføretak eller e-pengeføretak.
 







 
                                Oversikt over kva organisasjonsformer finansføretaket kan vere                            



Bankar må vere ASA eller sparebank. Bank som skal vere dotterføretak i finanskonsern kan vere AS.
Forsikringsføretak må som hovudregel vere ASA eller gjensidig forsikringsselskap.
Forsikringsføretak som skal vere dotterføretak i finanskonsern kan vere AS.
Pensjonskasse skal vere pensjonskasse.
Innskotspensjonsføretak skal vere ASA eller AS.
Kredittføretak og finansieringsføretak må som hovudregel vere ASA, AS eller samvirkeføretak. Unntak frå dett e krev samtykke frå departementet.
Betalingsføretak og e-pengeføretak kan vere ASA eller AS.
Holdingføretak i finanskonsern kan vere ASA, AS, sparebank, gjensidig forsikringsselskap eller samvirkeføretak.




Registrering i Føretaksregisteret
Fristen for registrering av finansføretak i Føretaksregisteret er tre månader frå løyvet frå Finanstilsynet er gitt.
Når du skal registrere eit finansføretak må du legge ved

stiftelsesdokument med vedtekter
løyve frå Finanstilsynet
godkjenning av vedtektene frå Finanstilsynet
erklæring frå revisor eller finansinstitusjon som viser innbetaling av vedtektsfesta eigenkapital

Føretaket må ha dagleg leiar, styre og revisor. Styremedlemmene, revisor og eventuell rekneskapsførar må stadfeste at dei tar på seg verva. Du må legge ved eigne erklæringar som er signerte, men for styremedlemmene og rekneskapsførar er det nok om dei signerer Samordna registermelding.
Somme endringar krev godkjenning
De må ha løyve frå Finanstilsynet for å registrere

nytt formål
vedtak om auke og nedsetting av kapital
gjennomføring av fusjon og fisjon
tildeling av teikningsrettar
opptak av lån med rett til å krevje at det blir skrive ut eigenkapitalprov

For å slette føretaket, må du først sende melding om oppløysing til oss
Du må legge ved

protokoll frå generalforsamling som viser vedtak om oppløysing
dokumentasjon frå Finanstilsynet som viser kva avviklingsstyre dei har valt

Om det blir valt nye styremedlemmer til avviklingsstyre, må desse stadfeste at dei tar på seg oppdraget.
Etter at kreditorfristen på seks veker er ute, kan generalforsamlinga vedta at føretaket skal slettast.
Deretter sender du melding om sletting til oss
Du må legge ved

protokoll frå generalforsamling som viser at revidert avviklingsrekneskap har blitt godkjent
løyve frå Finanstilsynet til å avvikle føretaket

 




Nyttige lenker

Finansføretakslova








Fann du det du leita etter?

Vel tilbakemeldinga di

Ja
Nei






Så bra! Kva synst du om sida?
Det var dumt! Kva leita du etter?

Skriv kommentaren din her. Ikkje legg inn personopplysningar.


Ikkje skriv her, det er ei robotfelle            

                Uff, her er det ikkje plass til meir enn 255 teikn! Har du meir du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn eit telefonnummer eller fødselsnummer. Ta bort dette frå kommentaren og send inn. Vi vil berre ha den ærlege meininga di om sida, vi kan ikkje ta i mot personopplysningar her.            

            Vi svarer ikkje på denne kommentaren. Treng du hjelp, kontakt kundeservicen vår.            
Send inn



Takk!

                    Tilbakemeldinga di hjelper oss med å forbetre nettsida vår.                



Beklagar! Vi har problem med systema våre.

                        Tilbakemeldinga di blei ikkje send.                        Prøv ein gong til eller prøv igjen seinare. Du kan også                        
                            sjekke driftsmeldingane våre for meir informasjon.
                    





                    Last inn sida på nytt                









