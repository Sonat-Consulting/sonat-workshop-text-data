



Hvordan velger jeg navn på virksomheten min?

Sist oppdatert: 11. april 2023.





Her gir vi deg en oversikt over hva du må tenke på ved valg av navn.

Når du velger navn må du passe på at navnet

inneholder korrekt foretaksbetegnelse, for eksempel må et aksjeselskap ha med ordet «aksjeselskap» eller AS i navnet, og at dette er plassert først eller sist i navnet
ikke inneholder norske foretaksbetegnelser som gir uttrykk for noe annet enn virksomheten sin organisasjonsform. For eksempel kan et aksjeselskap ikke ha ordet stiftelse i navnet sitt.
ikke inneholder utenlandske foretaksbetegnelser, for eksempel AG, GMBH, APS, OY, OYJ, LLP, LTD, PLC, AB, AB PUBL, INC
ikke er egnet til å villede
ikke er egnet til å vekke forargelse, som for eksempel ved bruk av banneord
inneholder minst tre bokstaver
ikke er i strid med lov
at navnet ikke alene består av navnet på et land, fylke eller kommune

Et enkeltpersonforetak eller et ansvarlig selskap kan ikke inneholde en annen persons navn enn innehavers/deltakeres navn. Navn på et enkeltpersonforetaket skal inneholde etternavn på innehaver.
Er virksomheten registrert i Foretaksregisteret?
Er virksomheten næringsdrivende og registrert i Foretaksregisteret, må du i tillegg passe på at navnet ikke er identisk med et annet navn som er registrert i Foretaksregisteret.
 







 
                                Er navnet ledig?                            



Det er lurt å sjekke om navnet er ledig. Dette kan du enkelt gjøre på navnesok.no. Hvis navnet er opptatt, må du velge et annet navn eller skaffe samtykkeerklæring fra virksomheten som har navnet.










 
                                Hvem kan velge navnet?                            



Det er kompetent organ, for eksempel generalforsamlingen, selskapsmøtet eller årsmøtet, som må beslutte navnet. Hvis virksomheten har vedtekter, selskapsavtale eller rederiavtale, innebærer navneendringen også endring der.
Du registrerer nytt navn ved å sende inn Samordnet registermelding. Du må legge ved

protokoll fra kompetent organ, for eksempel generalforsamling
eventuelt oppdaterte vedtekter/selskapsavtale/rederiavtale
eventuelt samtykkeerklæring fra rettighetshaver ved navnelikhet











 
                                Kan jeg bruke et annet navn på virksomheten min enn det som er registrert?                            



Når du markedsfører virksomheten, kan du bruke et annet navn på virksomheten enn det som er registrert. Dette navnet kan du for eksempel bruke på skilt, som logo eller domenenavn. Det registrerte offisielle navnet må likevel gå frem på alle forretningsdokumenter, som brev, nettsider og fakturaer.










 
                                Har du en underenhet?                            



Virksomheter som driver næringsvirksomhet og har ansatte, skal ha en underenhet registrert.
Mange velger et annet navn på underenheten, som også kan brukes som markedsføringsnavn. Vær oppmerksom på at eget navn på underenheten ikke har navnebeskyttelse. Ønsker du navnebeskyttelse på navnet på underenheten eller markedsføringsnavn som ikke er registrert som navn på underenheten, må du ta kontakt med Patentstyret.











Fant du det du lette etter?

Velg din tilbakemelding

Ja
Nei






Så bra! Hva synes du om siden?
Det var dumt! Hva lette du etter?

Skriv kommentaren din her. Ikke legg inn personopplysninger.


Ikke skriv her, det er en robotfelle            

                Uff, her er det ikke plass til mer enn 255 tegn! Har du mer du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn et telefonnummer eller fødselsnummer. Ta bort dette fra kommentaren, og send inn. Vi vil bare ha din ærlige tilbakemelding om siden, vi kan ikke ta imot personopplysninger her.            

            Vi svarer ikke på denne kommentaren. Trenger du hjelp, kontakt kundeservicen vår.            
Send inn



Takk!

                    Tilbakemeldingen din hjelper oss med å forbedre nettsiden vår.                



Beklager! Vi har problemer med systemene våre.

                        Tilbakemeldingen din ble ikke sendt inn.                        Forsøk en gang til eller prøv igjen senere. Du kan også                        
                            sjekke driftsmeldingene våre for mer informasjon.
                    





                    Last inn siden på nytt                









