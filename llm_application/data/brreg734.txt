



Nordic Smart Government & Business

Sist oppdatert: 23. september 2022.





Brønnøysundregistrene og de nordiske registerforvalterne samarbeider om prosjektet Nordic Smart Government & Business (NSG&B).

NSG&B er forankret i Nordisk ministerråd og er et av tiltakene som skal bidra til å nå visjonen om at Norden skal bli verdens mest bærekraftige og integrerte region. Sammen med de andre nordiske registerforvalterne og skattemyndighetene har vi ansvaret for å lede arbeidet.
Det er de små og mellomstore bedriftene som er den viktigste målgruppen for NSG&B. Det vil si bedrifter som ikke er store nok til å ha egne ansatte til å jobbe med digitalisering, avansert analyse av bedriftens data eller rapportering.
Målet er å legge til rette for at bedrifter kan dele bokførings- og finansielle data smartere, sikrere og raskere med andre bedrifter og myndigheter, både i eget land og på tvers av de nordiske landene. Bedriftenes rapportering til det offentlige vil bli langt enklere, og tilgang til bedre data vil blant annet gi økt effektivitet og bedre kontrollmuligheter og danne grunnlag for verdiskaping.
Ifølge en rapport fra Ernst & Young har NSG&B et gevinstpotensial for små og mellomstore bedrifter i Norden på 250 milliarder norske kroner per år, når visjonen er gjennomført.
Grønne verdier
Nå som næringslivet skal gjennom en grønn omstilling, må de ha fakta om hvilke endringer som gir størst effekt, og de må kunne dokumentere og rapportere hvilken påvirkning de har på omverden. I NSG&B er det et stort fokus på å få bedre og mer detaljerte data om produkter og tjenester gjennom verdikjeden, gjennom digitale forretningsdokumenter og produktinformasjon. Det vil gjøre det mulig å beregne for eksempel klimaavtrykket til et produkt, og forenkle bærekraftsrapportering.
NSG&B jobber med følgende kjerneområder de neste årene:
 







 
                                Digitale forretningsdokumenter og produktinformasjon                            



Arbeidet blir ledet av Direktoratet for forvaltning og økonomistyring i Norge.
Det jobbes med å sikre at dokumenter vi i Norge kjenner som EHF (Efaktura, Ordre, med mer) skal kunne utveksles effektivt mellom de nordiske landene.










 
                                Sikker deling av bokføringsdata og forenklet rapportering                            



Arbeidet ledes fra Erhvervsstyrelsen i Danmark.
Økt bruk av strukturert digital informasjon i forretningsdokumenter, og standardiserte måter å dele dataene på, åpner for å forenkle rapportering både til offentlige myndigheter og mellom aktørene i næringslivet.










 
                                Digitale foretak fra start                            



Arbeidet blir ledet av Skatteetaten i Norge.
Arbeidet skal sikre at foretak bruker digitale løsninger fra dag en. Brønnøysundregistrene bidrar i arbeidet og det foregår et tett samarbeid med Finland for å teste etablering av foretak over landegrenser.










 
                                Etablere minimum av tillit og sikre kvalitet på informasjon i transaksjoner                            



Arbeidet blir ledet av Bolagsverket i Sverige.
Målet er å sikre effektiv tilgang til informasjon fra autoritative kilder over landegrenser for å etablere et minimum av tillit mellom forretningspartnere og sikre at informasjon i transaksjoner er i samsvar med den autoritative informasjonen. Det skal være like enkelt for norske bedrifter å sjekke om en finsk bedrift er lovlig registrert, og nøkkelopplysninger om den finske bedriften, som det er å slå opp i registrene våre. Og tilsvarende for en bedrift i Finland som lurer på noe om en norsk bedrift, men ikke vet hvem som er registermyndighet i Norge. Bruk av og videreutvikling av Brønnøysundregistrenes tjenester for levering av åpne data er sentralt i arbeidet.




I Norge samarbeider Brønnysundregistrene med Skatteetaten, Statistisk sentralbyrå, Direktoratet for forvaltning og økonomistyring (DFØ) og Digitaliseringsdirektoratet, og samarbeidet vil bli utvidet med flere etater og private aktører. Vi har også en referansegruppe med deltagelse fra blant andre Regnskap Norge, Revisorforeningen, Finans Norge, NHO, Abelia, SMB Norge, Fintech Norway, Norstella, Digital Norway og Finanstilsynet.
Les mer på prosjektet Nordic Smart Government & Business sin hjemmeside.
 




Nyttige lenker

Forenklingsbloggen





Offentlig postjournal








Fant du det du lette etter?

Velg din tilbakemelding

Ja
Nei






Så bra! Hva synes du om siden?
Det var dumt! Hva lette du etter?

Skriv kommentaren din her. Ikke legg inn personopplysninger.


Ikke skriv her, det er en robotfelle            

                Uff, her er det ikke plass til mer enn 255 tegn! Har du mer du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn et telefonnummer eller fødselsnummer. Ta bort dette fra kommentaren, og send inn. Vi vil bare ha din ærlige tilbakemelding om siden, vi kan ikke ta imot personopplysninger her.            

            Vi svarer ikke på denne kommentaren. Trenger du hjelp, kontakt kundeservicen vår.            
Send inn



Takk!

                    Tilbakemeldingen din hjelper oss med å forbedre nettsiden vår.                



Beklager! Vi har problemer med systemene våre.

                        Tilbakemeldingen din ble ikke sendt inn.                        Forsøk en gang til eller prøv igjen senere. Du kan også                        
                            sjekke driftsmeldingene våre for mer informasjon.
                    





                    Last inn siden på nytt                









