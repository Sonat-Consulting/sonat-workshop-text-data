



Spennende oppgaver og gode ordninger

Sist oppdatert: 18. august 2022.





Hos oss får jobbe med mange dyktige og engasjerte kolleger i et lærevillig miljø. Vi jobber mye i team på tvers av fagområder.

Vi er en uformell gjeng med et godt arbeidsmiljø. Sammen skal vi lage de beste tjenestene som gjør kontakten med det offentlige enklere. Til det trenger vi mange dyktige medarbeidere med forskjellig bakgrunn og ulik kompetanse.
Blant annet deg som har kompetanse innen:

IT-systemutvikling, arkitektur, sikkerhet, test, drift og forvaltning
Informasjonsforvaltning
Juss
Visuell kommunikasjon, UX-, interaksjon- og tjenestedesign
Prosjekt- og prosesskompetanse
Digitalisering, innovasjon og forretningsutvikling

Inkludering og mangfold
For oss er mangfold en styrke! Vi ønsker medarbeidere med ulike kompetanser, fagkombinasjoner, livserfaring og perspektiver for å bidra til enda bedre oppgaveløsning. Har du behov for tilrettelegging, så ordner vi det.
Har du en funksjonsnedsettelse, hull i CV-en eller innvandrerbakgrunn, er ikke det til hinder om du har riktig kompetanse. Kryss av for dette i søknaden. Les mer om kravene i Arbeidsgiverportalen.
Gode ordninger
 







 
                                Gunstig arbeidstidsordning                            



Vi har fleksibel arbeidstid med gunstige muligheter for avspasering. Fra 15. mai til 14. september har vi sommertid (8-15). God balanse mellom arbeidstid og fritid.










 
                                Utviklingsmuligheter og god stipendordning                            



Utfordrende arbeidsoppgaver bidrar til god faglig læring og for oss er kunnskapsdeling i det daglige arbeidet en viktig suksessfaktor. Vi har gode ordninger for kompetanseheving, både i forhold til prosjektarbeid og deltakelse på kurs og seminarer. I tillegg har vi en meget god stipendordning der ansatte kan søke om økonomisk støtte til etter- og videreutdanning.










 
                                Utviklingsprogram for unge medarbeidere                            



BRUng er et kompetanseutviklingstiltak for medarbeidere som er 35 år og yngre, og som primært har høyere utdanning. Programmet skal bidra til at unge medarbeidere blir mer synlige som ressurser i organisasjonen, blir tryggere på seg selv og den kompetanseressursen de er for Brønnøysundregistrene.
Temaene i BRUng er knyttet til ny teknologi, nye samarbeidsformer, innovasjon og nyskaping. Det holdes samlinger der vi veksler mellom foredrag, diskusjoner, paneldebatter, gruppearbeid og arbeid med konkrete caser gjennom såkalte sprinter. Programmet varer cirka seks måneder.










 
                                Trening og aktiviteter                            



Alle ansatte har to timer i uka de kan bruke til valgfri trening i arbeidstiden. I lokalene i Brønnøysund har du tilgang til gratis trimrom.
Vi har en aktiv velferdskomite som arrangerer ulike aktiviteter i løpet av året, også egne aktiviteter for nyansatte. Fotball, innebandy og svømming er de faste aktivitetene i bedriftsidrettslaget.










 
                                Hjelp til å finne bolig/flyttegodtgjørelse                            



Hvis du som nyansatt trenger bolig, kan vi hjelpe deg å finne dette. I visse tilfeller kan vi også gi flyttegodtgjørelse.










 
                                Pensjons- og forsikringsordning og lånemuligheter                            



Som ansatt er du medlem av Statens pensjonskasse, som er en av de beste pensjonsordningene i Norge. Der får du tilgang til et av markedets beste boliglån. Gjennom Statens pensjonskasse er du også forsikret med gruppelivs- og yrkesskadeforsikring.










 
                                Permisjonsordninger                            



Vi har gode ordninger for omsorgs- og velferdspermisjoner, med og uten lønn. Det er også mulig å få permisjon til studier og videreutvikling.











Fant du det du lette etter?

Velg din tilbakemelding

Ja
Nei






Så bra! Hva synes du om siden?
Det var dumt! Hva lette du etter?

Skriv kommentaren din her. Ikke legg inn personopplysninger.


Ikke skriv her, det er en robotfelle            

                Uff, her er det ikke plass til mer enn 255 tegn! Har du mer du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn et telefonnummer eller fødselsnummer. Ta bort dette fra kommentaren, og send inn. Vi vil bare ha din ærlige tilbakemelding om siden, vi kan ikke ta imot personopplysninger her.            

            Vi svarer ikke på denne kommentaren. Trenger du hjelp, kontakt kundeservicen vår.            
Send inn



Takk!

                    Tilbakemeldingen din hjelper oss med å forbedre nettsiden vår.                



Beklager! Vi har problemer med systemene våre.

                        Tilbakemeldingen din ble ikke sendt inn.                        Forsøk en gang til eller prøv igjen senere. Du kan også                        
                            sjekke driftsmeldingene våre for mer informasjon.
                    





                    Last inn siden på nytt                









