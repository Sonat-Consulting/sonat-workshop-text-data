



Om Registeret for utøvere av alternativ behandling

Sist oppdatert: 24. mai 2023.





Registeret for utøvere av alternativ behandling inneholder opplysninger om registrerte utøvere og om utøverorganisasjoner.

Registeret for utøvere av alternativ behandling ble opprettet i 2004, og er viktig for alle som trenger opplysninger om registrerte utøvere og om godkjente utøverorganisasjoner.
Registerordningen skal være med på å ivareta pasientvernet og forbrukerrettighetene for den som oppsøker en registrert alternativ behandler. I tillegg skal ordningen medvirke til seriøsitet og ordnede forretningsforhold blant utøvere av alternativ behandling. Registreringen gjelder bare for alternativ behandling som er rettet mot mennesker. Behandling av dyr faller utenfor.
Frivillig registrering
Registerordningen er frivillig, og det finnes ingen krav om at utøvere må registrere seg for å drive alternativ behandling. Lov om alternativ behandling av sykdom vil gjelde for alle, uavhengig av om utøveren er registrert eller ikke.
Bare utøvere som er medlemmer av en godkjent utøverorganisasjon kan bli registrert i registeret.
Registerordningen må ikke forveksles med autorisasjon av helsepersonell. Det er bare alternative behandlere som står oppførte i registeret som kan knytte benevnelsen «registrert» sammen med yrkestittelen sin. Benevnelsen er ikke en beskyttet tittel.
Godkjenning av utøverorganisasjoner
Helsedirektoratet er ansvarlig for godkjenning av utøverorganisasjoner som kan være med i registerordningen. Godkjenningen er knyttet til formelle, etiske og forretningsmessige forhold, og innebærer ingen faglig eller kvalitetsmessig vurdering av den enkelte utøver eller behandlingsform.
Det stilles en rekke krav til utøverorganisasjonen for at den skal bli godkjent. Utøverorganisasjonen må blant annet ha vedtekter som tilsier at utøveren må forplikte seg til å drive forsvarlig virksomhet, gi nødvendig informasjon til pasientene og behandle helse- og personopplysninger på en forsvarlig måte. Utøverorganisasjonen må også ha en vedtektsfestet klagerett for pasienter i forbindelse med den yrkesfaglige opptredenen til medlemmene. Det er organisasjonen og ikke det offentlige som stiller faglige krav til utøverne. Utøverorganisasjonene kan ha forskjellige faglige krav innen samme behandlingsform.
Gebyr og avgift
Ved førstegangsregistrering må utøveren betale et registreringsgebyr, og deretter en årlig avgift for å opprettholde registreringen. Manglende betaling vil føre til sletting.
 




Nyttige lenker

Kriterier for godkjenning av organisasjoner og registrering av utøvere av alternativ behandling





Registrene våre




Registrere alternativ behandler







Søk i register
Utøvere alternativ behandling










Fant du det du lette etter?

Velg din tilbakemelding

Ja
Nei






Så bra! Hva synes du om siden?
Det var dumt! Hva lette du etter?

Skriv kommentaren din her. Ikke legg inn personopplysninger.


Ikke skriv her, det er en robotfelle            

                Uff, her er det ikke plass til mer enn 255 tegn! Har du mer du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn et telefonnummer eller fødselsnummer. Ta bort dette fra kommentaren, og send inn. Vi vil bare ha din ærlige tilbakemelding om siden, vi kan ikke ta imot personopplysninger her.            

            Vi svarer ikke på denne kommentaren. Trenger du hjelp, kontakt kundeservicen vår.            
Send inn



Takk!

                    Tilbakemeldingen din hjelper oss med å forbedre nettsiden vår.                



Beklager! Vi har problemer med systemene våre.

                        Tilbakemeldingen din ble ikke sendt inn.                        Forsøk en gang til eller prøv igjen senere. Du kan også                        
                            sjekke driftsmeldingene våre for mer informasjon.
                    





                    Last inn siden på nytt                









