



Protokoll frå generalforsamling i bustadbyggelag

Sist oppdatert: 9. mars 2022.





Bustadbyggelaget skal skrive protokoll (referat) frå generalforsamlinga. 

Generalforsamlinga er bustadbyggelaget sitt øvste organ. Det er andelseigarane som har møte- og stemmerett her. Bustadbyggelaget skal halde ordinær generalforsamling innan utgangen av juni kvart år. Alle andre generalforsamlingar er ekstraordinære generalforsamlingar.
Kva opplysningar skal protokollen innehalde
Protokollen skal minst innehalde opplysningar om

kva bustadbyggelag som held generalforsamling
tid og stad for generalforsamlinga
kor mange andelseigarar som var representerte
generalforsamlinga si godkjenning av innkallinga
vedtak som er gjort på generalforsamlinga

Protokollen skal vere underskriven av møteleiar og minst ein annan person som var til stades.
 






