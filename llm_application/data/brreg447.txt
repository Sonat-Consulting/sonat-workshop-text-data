



Roller i en stiftelse

Sist oppdatert: 28. februar 2022.





Pliktige roller i en stiftelse er styre og revisor.







Endre roller
Samordnet registermelding















Endre roller
Samordnet registermelding

















 
                                Styre                            



Alle stiftelser skal ha et styre, og styret skal alltid ha en leder. Styrelederen velges av styret, hvis ikke noe annet er bestemt i vedtektene.
Styret er stiftelsens øverste organ.
I stiftelser som har en grunnkapital på tre millioner kroner eller mer, skal styret ha minst tre medlemmer.  I slike tilfeller kan heller ikke daglig leder velges som styreleder. Les mer i stiftelsesloven § 27.
Valg av styremedlemmer
Det kan variere hvem som har myndighet til å velge styremedlemmer. Dette går frem av stiftelsens vedtekter.
Når du skal registrere styret må du legge ved

dokumentasjon som viser valget/utnevnelsen











 
                                Daglig leder                            



Styret kan ansette en daglig leder, hvis ikke noe annet er bestemt i vedtektene. Næringsdrivende stiftelser som har en grunnkapital på tre millioner kroner eller mer, skal ha en daglig leder.










 
                                Revisor                            



Alle stiftelser skal ha revisor. Revisor skal i utgangspunktet være statsautorisert.
Revisor skal velges av den eller de personer eller organer som etter vedtektene velger eller oppnevner styrets medlemmer, hvis det ikke er fastsatt noe annet i vedtektene.
Unntak 1:
Hvis en eller flere kommuner/fylkeskommuner har rett til å velge eller oppnevne et flertall i styret, kan kommune- og fylkesrevisjonen velges som stiftelsens revisor. Det samme gjelder hvor stiftelsens aktivitet i vesentlig grad er basert på tilskudd eller bevilgning fra kommune eller fylkeskommune.
Unntak 2:
Hvis staten eller et statsorgan har rett til å velge et flertall i styret, eller stiftelsens aktivitet i vesentlig grad er basert på statlig tilskudd eller bevilgning, kan Riksrevisjonen velges til revisor.
Vedleggskrav
Når du skal registrere revisor må du legge ved

dokumentasjon som viser valg av revisor, hvis stiftelsen er næringsdrivende











 
                                Regnskapsfører                            



En stiftelse kan velge om de skal ha regnskapsfører.
Det er bare mulig å registrere autoriserte regnskapsførere som er registrert i Regnskapsførerregisteret.










 
                                Signatur                            



Signatur er en fullmakt til å opptre og underskrive på vegne av stiftelsen i alle sammenhenger.
Det er styret i fellesskap som har signaturrett.  Styret kan gi styremedlemmer eller daglig leder rett til å representere stiftelsen utad, alene eller i fellesskap, hvis ikke det er fastsatt i vedtektene at styret ikke skal kunne tildele slik fullmakt.
Vedleggskrav
Når du skal registrere signatur må du legge ved

protokoll fra styremøte som viser tildeling av signaturrett











 
                                Prokura                            



Prokura er en fullmakt til å opptre og underskrive på vegne av stiftelsen i forbindelse med den daglige driften.
Du kan ikke bruke prokura til å behefte eller selge foretakets faste eiendom.
En person som har prokura kan ikke overføre den til en annen person. En stiftelse kan gi prokura til en eller flere personer. Hvis det er flere, kan man velge om de skal ha prokura hver for seg, eller i fellesskap.
 











Fant du det du lette etter?

Velg din tilbakemelding

Ja
Nei






Så bra! Hva synes du om siden?
Det var dumt! Hva lette du etter?

Skriv kommentaren din her. Ikke legg inn personopplysninger.


Ikke skriv her, det er en robotfelle            

                Uff, her er det ikke plass til mer enn 255 tegn! Har du mer du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn et telefonnummer eller fødselsnummer. Ta bort dette fra kommentaren, og send inn. Vi vil bare ha din ærlige tilbakemelding om siden, vi kan ikke ta imot personopplysninger her.            

            Vi svarer ikke på denne kommentaren. Trenger du hjelp, kontakt kundeservicen vår.            
Send inn



Takk!

                    Tilbakemeldingen din hjelper oss med å forbedre nettsiden vår.                



Beklager! Vi har problemer med systemene våre.

                        Tilbakemeldingen din ble ikke sendt inn.                        Forsøk en gang til eller prøv igjen senere. Du kan også                        
                            sjekke driftsmeldingene våre for mer informasjon.
                    





                    Last inn siden på nytt                









