



Har vi et tingsrettslig sameie?
Et tingsrettslig sameie kan være at dere eier hytte, utmark, russebuss, jakt- og fiskerettigheter eller lignende sammen.
Eier dere noe eller har bruksrett til noe sammen, trenger dere ofte et organisasjonsnummer for å få konto i banken, felles forsikring, strømavtale eller lignende sammen. Dette får dere ved å registrere dere som et tingsrettslig sameie i Enhetsregisteret. Da registreres felles eierskap, eller bruksrett, til sameietingen i det tingsrettslige sameiet.
Hva er tingsrettslig sameie?
Det er en måte to eller flere personer kan eie en eller flere formuegjenstander (eiendeler) sammen på. Det kan være fysiske personer, eller det som kalles juridiske personer som for eksempel kan være en bedrift, et lag eller en forening. Et tingsrettslig sameier har ingen rettigheter eller plikter i seg selv, det er sameierne som er ansvarlige.
Sameierne har delt ansvar og eier hver sin ideelle andel, oppgitt i prosent eller brøk, som utgjør 100 prosent av det som inngår i sameiet.
Hva kan ikke registreres som et tingsrettslig sameie?
Hvis dere skal drive næringsvirksomhet med sameietingen kommer dere inn under selskapsloven og må vurdere en av organisasjonsformene som kan registreres i Foretaksregisteret. Her finner dere informasjon om andre organisasjonsformer.
Må vi registrere sameiet i Foretaksregisteret?
Et tingsrettslig sameie kan bare registreres i Enhetsregisteret. Har dere behov for registrering i Foretaksregisteret må dere bruke en annen organisasjonsform. Registrering i Foretaksregisteret er gebyrbelagt. Se oversikt over gebyr.
 









 




 

                                        Neste steg                                            
Før du registrerer et tingsrettslig sameie




