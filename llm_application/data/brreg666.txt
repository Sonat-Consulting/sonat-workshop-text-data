



Roller i allmennaksjeselskap

Sist oppdatert: 18. august 2022.





Pliktige roller i eit allmennaksjeselskap er styre, dagleg leiar og revisor.

Rekneskapsførar, signatur og prokura er roller du kan velje å registrere.
 







 
                                Styre                            



Eit allmennaksjeselskap skal ha eit styre som består av minst tre medlemmer
Styret må alltid ha ein leiar. Minst halvparten av styret sine medlemmer skal vere busette i Noreg, eller vere statsborgar i og busette i ein EU/EØS-stat, Storbritannia eller Nord-Irland. Dette gjeld også eventuelle varamedlemmer. Styret er ansvarleg for drift og organisering av selskapet.
Val av styre
Medlemmene av styret blir vanlegvis valde av generalforsamlinga, som også bestemmer om det skal veljast varamedlemmer. Dagleg leiar kan ikkje vere medlem av styret, eller varamedlem eller observatør.
Kjønnsrepresentasjon
Begge kjønn skal vere representerte i styret:

Har styret to eller tre medlemmer, skal begge kjønn vere representerte
Har styret fire eller fem medlemmer, skal kvart kjønn vere representert med minst to
Har styret seks til åtte medlemmer, skal kvart kjønn vere representert med minst tre
Har styret ni medlemmer, skal kvart kjønn vere representert med minst fire, og har styret fleire medlemmer, skal kvart kjønn vere representert med minst 40 prosent

Reglane gjeld tilsvarande ved val av varamedlemmer. Styremedlemmer og varamedlemmer må kvar for seg oppfylle desse krava.
Kjønnsrepresentasjon og representantar frå dei tilsette
For tilsetterepresentantar medfører reglane om kjønnsrepresentasjon at når det skal veljast to eller fleire tilsetterepresentantar som styremedlemmer, skal begge kjønn vere representerte. Det samme gjeld for varamedlemmer til tilsetterepresentantar.
Unntak: Det er ikkje krav om kjønnsrepresentasjon i styret for representantar valde av dei tilsette, dersom eitt av kjønna utgjer mindre enn 20 prosent av samla tal på tilsette i selskapet på det tidspunktet valet skjer. Dersom unntaket blir brukt, må dette stadfestast.
Når du skal registrere styre, må du legge ved

protokoll frå generalforsamling som viser valet
eventuelt dokumentasjon som viser kven dei tilsette har vald
eventuell stadfesting på at eitt av kjønna utgjer mindre enn 20 prosent av dei tilsette











 
                                Revisor                            



Eit allmennaksjeselskap har revisjonsplikt, og må velje revisor
Eit selskap kan velje fleire revisorar. Revisoren må vere statsautorisert.
Revisor blir vald av generalforsamlinga og må stadfeste i skjemaet Samordna registermelding at hen tar på seg oppdraget.
Når du skal registrere revisor, må du legge ved

protokoll frå generalforsamling som viser valet











 
                                Dagleg leiar                            



Eit allmennaksjeselskap skal ha dagleg leiar
Dagleg leiar må som hovudregel vere ein fysisk person som er busett i Noreg eller er statsborgar i og busett i ein EU/EØS-stat, Storbritannia eller Nord-Irland.
Selskapet kan tilsette fleire daglege leiarar, da må dette gå fram av vedtektene. Dagleg leiar kan ikkje vere medlem av styret. Hen kan heller ikkje vere varamedlem eller observatør.










 
                                Rekneskapsførar                            



Eit allmennaksjeselskap kan velje om dei skal ha rekneskapsførar
Dersom selskapet bruker rekneskapsførar, skal du registrere det i Einingsregisteret. Ved endring av rekneskapsførar skal du også sende melding til Einingsregisteret. Det er berre mogleg å registrere autoriserte rekneskapsførarar som er registrerte i Rekneskapsførarregisteret.
Rekneskapsførar må stadfeste i Samordna registermelding at hen tar på seg oppdraget.










 
                                Signatur                            



Signatur er ei fullmakt til å opptre og underskrive på vegner av selskapet i alle samanhengar
Styret i allmennaksjeselskapet har alltid signaturrett i fellesskap. I tillegg kan styret tildele signaturretten til eit utval styremedlemmer, til dagleg leiar eller namngitte tilsette, dersom ikkje anna er bestemt i vedtektene. Dersom det er fleire, kan ein velje om dei skal ha fullmakt kvar for seg, eller i fellesskap. Andre avgrensingar, for eksempel tidsmessige eller beløpsmessige, kan ikkje registrerast.
Signaturrett kan bli tatt tilbake når som helst.
Når du skal registrere signatur, må du legge ved

protokoll frå styremøtet som viser tildeling av signatur. Eventuelt kan heile styret signere i skjemaet, da treng du ikkje å legge ved noko.











 
                                Prokura                            



Prokura er ei fullmakt til å opptre og underskrive på vegner av selskapet i forbindelse med den daglege drifta
Innehavaren av prokura blir kalla prokurist. Du kan ikkje bruke prokura til å hefte eller selje selskapet sin faste eigedom.
Ein person som har prokura kan ikkje overføre den til ein annan person. Eit allmennaksjeselskap kan gi prokura til ein eller fleire personar. Dersom det er fleire, kan ein velje om dei skal ha fullmakt kvar for seg, eller i fellesskap. Andre avgrensingar, for eksempel tidsmessige eller beløpsmessige, kan ikkje registrerast.
Prokura kan bli tatt tilbake når som helst.











Fann du det du leita etter?

Vel tilbakemeldinga di

Ja
Nei






Så bra! Kva synst du om sida?
Det var dumt! Kva leita du etter?

Skriv kommentaren din her. Ikkje legg inn personopplysningar.


Ikkje skriv her, det er ei robotfelle            

                Uff, her er det ikkje plass til meir enn 255 teikn! Har du meir du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn eit telefonnummer eller fødselsnummer. Ta bort dette frå kommentaren og send inn. Vi vil berre ha den ærlege meininga di om sida, vi kan ikkje ta i mot personopplysningar her.            

            Vi svarer ikkje på denne kommentaren. Treng du hjelp, kontakt kundeservicen vår.            
Send inn



Takk!

                    Tilbakemeldinga di hjelper oss med å forbetre nettsida vår.                



Beklagar! Vi har problem med systema våre.

                        Tilbakemeldinga di blei ikkje send.                        Prøv ein gong til eller prøv igjen seinare. Du kan også                        
                            sjekke driftsmeldingane våre for meir informasjon.
                    





                    Last inn sida på nytt                









