



Registrere alternativ behandler

Sist oppdatert: 1. april 2022.





Alternative behandlere kan registrere seg i Registeret for utøvere av  alternativ behandling.

Registreringen er frivillig og gjelder for alle typer alternativ behandling som omfattes av lov om alternativ behandling av sykdom. Det er bare utøvere som er medlem i en godkjent utøverorganisasjon som kan registreres i registeret. Helsedirektoratet er ansvarlig for godkjenning av de ulike utøverorganisasjonene.
Registrer deg som alternativ behandler
For å registrere deg som alternativ behandler, kan du bruke vårt skjema.
Papirskjema for nedlasting (pdf)
Husk å sende inn dette sammen med registreringsskjemaet:

Bekreftelse på at du har gyldig ansvarsforsikring for eventuelle skader som kan oppstå på pasient under behandling. Du må oppgi forsikringens gyldighetsperiode.
Signert medlemsbevis fra utøverorganisasjonen din som viser at du er medlem av en organisasjon som er godkjent av Helsedirektoratet.

Hvis du er ansatt i en virksomhet må du legge ved

bekreftelse på ansettelsesforhold, for eksempel kopi av arbeidsavtale

Husk å innhente bekreftelse fra din utøverorganisasjon på at du oppfyller fagkravene for den tittelen og behandlingsformen du ønsker å registrere deg med.
Ofte stilte spørsmål om registrering av alternativ behandling
 







 
                                Hva koster det å bli registrert?                            



Du må betale et gebyr for registrering og en årlig avgift. Her finner du oversikt over hvor mye du må betale.










 
                                Hvordan kan jeg registrere meg?                            



For at du skal kunne registrere deg må du sende inn skjema som du finner på denne siden. Du må også legge ved all dokumentasjon som er listet opp i vedleggsoversikten. Denne finner du under skjema.










 
                                Kan jeg registrere meg via e-post?                            



Siden du må oppgi fødselsnummer eller D-nummer, anbefaler vi at du bruker vanlig postgang.










 
                                Hvorfor har jeg mottatt brev om å sende inn forsikringsdokumentasjon?                            



Ansvarsforsikring fornyes årlig, og du som utøver er i hovedsak selv ansvarlig for å påse at vi har oppdaterte opplysninger.  Vi sender deg derfor en påminnelse om at fristen for dette nærmer seg.
Hvis din utøverorganisasjon håndterer dette, er det ikke nødvendig for deg å sende inn denne dokumentasjonen.
Hvis vi ikke mottar dokumentasjon på ansvarsforsikring for inneværende periode, blir du slettet fra registeret.










 
                                Jeg har mottatt brev om at jeg vil bli slettet, hva kan jeg gjøre?                            



Du har ikke betalt årsgebyr
Hvis du nettopp har mottatt brev om dette, kan vi sende deg faktura for årsgebyr. Hvis du betaler innen 14 dager fra du mottok slettebrevet kan vi gjeninnføre deg i registeret.
Du har ikke sendt oss dokumentasjon på forsikring
Vi kan gjeninnføre deg i registeret hvis du innen 14 dager fra du mottok slettebrevet, sender inn dokumentasjon på at du har gyldig ansvarsforsikring. Forsikringsdokumentasjonen må inneholde forsikringsperiode angitt med fra-til dato.
Du har slettet ditt enkeltpersonforetak og opprettet et aksjeselskap
Vi vil gjeninnføre deg i registeret, hvis du sender inn opplysninger som viser at du har endret organisasjonsform innen 14 dager etter at du mottok slettebrevet.
Du har byttet utøverorganisasjon
Vi kan gjeninnføre deg i registeret, hvis du sender informasjon om hvilken organisasjon du har endret til, og hvilken tittel og behandlingsform du skal være registrert med. Du må i tillegg legge ved nytt medlemsbevis og forsikringsdokumentasjon. Fristen er 14 dager etter mottatt slettebrev.










 
                                Fristen for gjeninnføring i registeret er gått ut, hva kan jeg gjøre?                            



Du må sende inn en ny søknad om registrering. Du må betale gebyr for registreringen.










 
                                Hva koster en gjeninnføring?                            



Gjeninnføring innen 14 dager er gratis.










 
                                Hvor lang saksbehandlingstid har dere?                            



Vi har normalt 1-3 dager saksbehandlingstid.










 
                                Kan jeg få momsfritak?                            



Du må ta kontakt med skatteetaten for å få svar på dette.










 
                                Hvor sender jeg registreringsskjemaet?                            



Skjemaet sender du til
Brønnøysundregistrene
Registeret for utøvere av alternativ behandling
Postboks 95
8910 BRØNNØYSUND









Nyttige lenker

Finn alternativ behandler




Godkjente utøverorganisasjoner




Helsedirektoratet.no





Forskrift om registerordning for alternativ behandling





Om Registeret for utøvere av alternativ behandling







Fant du det du lette etter?

Velg din tilbakemelding

Ja
Nei






Så bra! Hva synes du om siden?
Det var dumt! Hva lette du etter?

Skriv kommentaren din her. Ikke legg inn personopplysninger.


Ikke skriv her, det er en robotfelle            

                Uff, her er det ikke plass til mer enn 255 tegn! Har du mer du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn et telefonnummer eller fødselsnummer. Ta bort dette fra kommentaren, og send inn. Vi vil bare ha din ærlige tilbakemelding om siden, vi kan ikke ta imot personopplysninger her.            

            Vi svarer ikke på denne kommentaren. Trenger du hjelp, kontakt kundeservicen vår.            
Send inn



Takk!

                    Tilbakemeldingen din hjelper oss med å forbedre nettsiden vår.                



Beklager! Vi har problemer med systemene våre.

                        Tilbakemeldingen din ble ikke sendt inn.                        Forsøk en gang til eller prøv igjen senere. Du kan også                        
                            sjekke driftsmeldingene våre for mer informasjon.
                    





                    Last inn siden på nytt                









