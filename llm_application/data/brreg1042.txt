



Registrering i Frivilligregisteret

Sist oppdatert: 3. mai 2023.





For å bli registrert i Frivilligregisteret, må de først vere registrert i Einingsregisteret. Her kan du registrere i begge registera samtidig.







Registrer i Frivilligregisteret
Samordna registermelding















Registrer i Frivilligregisteret
Samordna registermelding









Ingen organisasjonar har plikt til å registrere seg i Frivilligregisteret. Alle organisasjonar som fyller vilkåra har rett til å registrere seg.
Dersom du ønsker å registrere ein organisasjon i Frivilligregisteret, kan du gjere det ved å sende inn Samordna registermelding.
Kvifor registrere i Frivilligregisteret?
Organisasjonar som er registrerte i Frivilligregisteret, kan

søke om å delta i Grasrotdelen, som er ei ordning der spelarar hos Norsk Tipping kan velge kva for ein frivillig organisasjon som skal få ein del av innsatsbeløpet
søke om momskompensasjon – kompensasjon for moms dei har betalt ved kjøp av varer og tenester

Det kan også vere offentlege eller private ordningar for tilskot som føreset registrering i Frivilligregisteret.
Å registrere seg i Frivilligregisteret er gratis. Det er heller ikkje noko årsavgift for å stå registrert her.
 







 
                                Kven kan registrere seg i Frivilligregisteret?                            



Verksemda må drive frivillig verksemd for å kunne bli registrert i Frivilligregisteret. Det er berre foreiningar, stiftelsar og aksjeselskap som kan registrerast. Verksemda kan ikkje dele ut midlar til fysiske personar. Verksemda må ha eit styre.
Det er eit krav at verksemda er registrert i Einingsregisteret. Registreringane kan du gjere samtidig.
Aktivitetar som ikkje er basert på forteneste blir rekna som frivillig verksemd
Frivillig verksemd blir driven av

ikkje-økonomiske (ideelle) foreiningar
alminnelege stiftelsar som ikkje deler ut midlar, eller som utelukkande gjennomfører utdelingar til frivillig verksemd
næringsdrivande stiftelsar som utelukkande gjennomfører utdelingar til frivillig verksemd
aksjeselskap som utelukkande gjennomfører utdelingar til frivillig verksemd

 
Aktivitetar som ikkje reknast som frivillig verksemd er mellom anna

aktivitetar organisert av det offentlege
aktivitetar basert på samvirkeprinsipp og som blir omfatta av samvirkelova











 
                                Korleis går eg fram for å registrere i Frivilligregisteret?                            



Verksemda må vere registrert i Einingsregisteret før ho kan bli registrert i Frivilligregisteret. Du kan registrere i begge registera samtidig i Samordna registermelding.
Elektronisk registrering
Den raskaste måten å registrere seg på, er å bruke Samordna registermelding.
I den elektroniske løysinga må du ha dokumentasjonen tilgjengeleg enten som elektroniske dokument eller skanna dokument.
Skjema til nedlasting
Om du ønsker å sende skjema og dokumentasjon til oss per post, finn du skjema til nedlasting i skjemakatalogen vår.










 
                                Ja eller nei til registrering av vedtekter                            



De er pliktige til å sende inn vedtektene for å få registrert dykk i Frivilligregisteret, men det er frivillig for foreiningar å registrere vedtektene. Om foreininga vel å registrere vedtektene sine, pliktar dei samtidig å sende inn vedtektene kvar gong dei blir endra.
Om vedtektene skal registrerast, må dei minst innehalde desse opplysningane om foreininga:

namn
formål
årsmøte
styre og val av styre
endringar av vedtekter
opphøyr











 
                                Kategori for aktivitet                            



Verksemda skal gi opplysing om kategori eller aktivitetsområde som passar for den aktiviteten verksemda driv.  Sjå eigen tabell med tilgjengelege kategoriar.










 
                                Dokument du må legge ved for registrering i Frivilligregisteret                            



Dokument du må legge ved om de er registrerte i Einingsregisteret og skal registrere dykk i Frivilligregisteret er

vedtekter
protokoll som viser val av styre dersom dette ikkje er registrert frå før

Dokument du må legge ved dersom de skal registrere dykk både i Einingsregisteret og Frivilligregisteret er

vedtekter
stiftingsdokument som viser at de er oppretta/stifta
årsmøteprotokoll/dokumentasjon som viser val av styre











 
                                Må du registrere rekneskapsopplysningar?                            



Det er frivillig for dei aller fleste foreningar som ikkje er næringsdrivande å registrere rekneskapsopplysningar
Om de vel å registrere slike opplysningar, vil de ha plikt til å sende inn årsrekneskap til Rekneskapsregisteret kvart år.
Krava som blir stilte til årsrekneskapen som skal sendast inn, er annleis og enklare enn krava som er stilte i rekneskapsloven. Nærmare opplysningar om desse reglane finn du i forskrift om register for frivillig verksemd.
Om foreninga vel å ta på seg innsendingsplikt for årsrekneskap, må du skrive dato for avslutning av rekneskapsår.
Ver merksam på at stiftelsar, aksjeselskap og foreningar som har allmenn  rekneskapsplikt etter rekneskapsloven og stiftingar og aksjeselskap ikkje kan nytte seg av desse særreglane. Dei skal sende inn årsrekneskap til Rekneskapsregisteret etter dei ordinære reglane.










 
                                Kven skal registrere tilknytingar?                            



Berre sentralledd i frivillige organisasjonar med fleire organisasjonsledd (regionalledd og/eller lokalledd) skal melde tilknytingar til Frivilligregisteret. Det vil seie at ein frivillig organisasjon som er sentralledd i organisasjonen, skal registrere dei organisatoriske tilknytingane han har til andre lokalledd og regionalledd i organisasjonen sin.
Her finn du rettleiing for å melde tilknytingar i Frivilligregisteret (PDF).










 
                                Grasrotdelen                            



Når verksemda di søker om å bli registrert i Frivilligregisteret, kan de også søke om å ta del i grasrotdelen, om vilkåra for deltaking i forskrift for grasrotdelen er oppfylt.
Her kan du lese meir om grasrotdelen.









Nyttige lenker

Grasrotdelen




Momskompensasjon, Lotteri- og stiftelsestilsynet




Tillegg for registrering i Frivilligregisteret




Søk i Frivilligregisteret







Fann du det du leita etter?

Vel tilbakemeldinga di

Ja
Nei






Så bra! Kva synst du om sida?
Det var dumt! Kva leita du etter?

Skriv kommentaren din her. Ikkje legg inn personopplysningar.


Ikkje skriv her, det er ei robotfelle            

                Uff, her er det ikkje plass til meir enn 255 teikn! Har du meir du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn eit telefonnummer eller fødselsnummer. Ta bort dette frå kommentaren og send inn. Vi vil berre ha den ærlege meininga di om sida, vi kan ikkje ta i mot personopplysningar her.            

            Vi svarer ikkje på denne kommentaren. Treng du hjelp, kontakt kundeservicen vår.            
Send inn



Takk!

                    Tilbakemeldinga di hjelper oss med å forbetre nettsida vår.                



Beklagar! Vi har problem med systema våre.

                        Tilbakemeldinga di blei ikkje send.                        Prøv ein gong til eller prøv igjen seinare. Du kan også                        
                            sjekke driftsmeldingane våre for meir informasjon.
                    





                    Last inn sida på nytt                









