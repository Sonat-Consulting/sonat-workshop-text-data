



Om Oppgåveregisteret

Sist oppdatert: 27. oktober 2021.





Oppgåveregisteret held løpande oversikt over næringslivet sine oppgåveplikter, og finn moglegheit for samordning og forenkling.

Oppgåveregisteret si hovudoppgåve er å halde løpande oversikt over næringslivet sine oppgåveplikter til det offentlege, og å finne moglegheiter for samordning og forenkling.
Registeret er først og fremst tenkt som eit verktøy for forvaltninga. Målet er å hindre overflødig innsamling og registrering av opplysningar, særleg med omsyn til små og mellomstore verksemder.
I tillegg skal Oppgåveregisteret vere ei kjelde for informasjon om oppgåveplikter for næringslivet og andre.
Oppgåveplikt for eiga verksemd
Frå Oppgåveregisteret kan verksemder blant anna få vete kva oppgåveplikter som gjeld for eiga verksemd, kven ein kan kontakte for å få eit bestemt skjema eller rettleiing og kva etatar som får tilgang til opplysningane som sendast inn. Oppgåveregisteret har vel å merke berre oversikt over opplysningar dei ulike registra og etatane krev frå dei næringsdrivande. Opplysningane den enkelte næringsdrivande gir, blir ikkje registrert.
Samordning
Oppgåveregisteret skal samanlikne skjema frå ulike etatar. Dersom to eller fleire etatar stiller dei same spørsmåla til same type bedrifter, skal etatane samarbeide om å spørje berre ein gong.
Oppgåveregisterloven gir den statlege forvaltninga plikt til å melde frå til Oppgåveregisteret om alle oppgåveplikter dei pålegg næringslivet. Desse oppgåveforvaltarane, og fagansvarleg departement, kan få oversikt over innmelde opplysningar om moglegheit for korrigeringar.
Oppgåveplikt overfor andre myndigheiter
Oversikta frå Oppgåveregisteret omfattar førebels berre næringslivet sine oppgåveplikter overfor statlege myndigheiter. Det kan finnast andre oppgåveplikter, for eksempel kommunale eller fylkeskommunale, som ikkje kjem med på oversikta.
Oppslag på nett
Du kan få dei vanlegaste oversiktene frå Oppgåveregisteret, sortert på ulike kriterium, gjennom eigne oppslag på nettet. Treng du oversikt eller opplysningar som du ikkje finn her, kan du få hjelp av ein av saksbehandlarane ved Oppgåveregisteret. Du kan ta kontakt med Oppgåveregisteret enten ved bruk av kontaktskjema eller på telefon 75 00 77 05.
 




Nyttige lenker

Registera våre




Meir om Oppgåveregisteret




Oppgåveregisteret







Fann du det du leita etter?

Vel tilbakemeldinga di

Ja
Nei






Så bra! Kva synst du om sida?
Det var dumt! Kva leita du etter?

Skriv kommentaren din her. Ikkje legg inn personopplysningar.


Ikkje skriv her, det er ei robotfelle            

                Uff, her er det ikkje plass til meir enn 255 teikn! Har du meir du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn eit telefonnummer eller fødselsnummer. Ta bort dette frå kommentaren og send inn. Vi vil berre ha den ærlege meininga di om sida, vi kan ikkje ta i mot personopplysningar her.            

            Vi svarer ikkje på denne kommentaren. Treng du hjelp, kontakt kundeservicen vår.            
Send inn



Takk!

                    Tilbakemeldinga di hjelper oss med å forbetre nettsida vår.                



Beklagar! Vi har problem med systema våre.

                        Tilbakemeldinga di blei ikkje send.                        Prøv ein gong til eller prøv igjen seinare. Du kan også                        
                            sjekke driftsmeldingane våre for meir informasjon.
                    





                    Last inn sida på nytt                









