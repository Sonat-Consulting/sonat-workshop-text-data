



Endre opplysningar for eit enkeltpersonføretak

Sist oppdatert: 25. mars 2022.





Om du ønsker å gjere endringar på informasjonen som er registrert på enkeltpersonføretaket ditt, må du sende inn Samordna registermelding.







Registrer endringar
Samordna registermelding















Registrer endringar
Samordna registermelding

















 
                                Korleis endrar eg adresse?                            



Du registrerer ny adresse ved å sende inn Samordna registermelding i Altinn.
Ny forretningsadresse
Forretningsadressa er den same som besøksadressa til føretaket. Du må føre opp norsk adresse, med namn på gate eller veg og husnummer med bokstav dersom det finst, eventuelt stadnamn.
Ny postadresse
Dersom du ønsker posten send til ei anna adresse enn forretningsadressa, kan du melde dette som postadresse.










 
                                Korleis endrar eg namn?                            



Du registrerer nytt namn ved å sende inn Samordna registermelding.
Namnet på enkeltpersonføretaket skal innehalde etternamn på innehavar. Du må nytte det folkeregistrerte etternamnet.
Om enkeltpersonføretaket er registrert i Einingsregisteret, er endringa gratis. Det kjem gebyr på endring av namn som er registrert i Føretaksregisteret.
Om du endrer etternamnet ditt hos Folkeregisteret, for eksempel dersom du gifter deg, skal du melde endring av føretaksnamn til oss. Denne endringa er gratis. Om du i tillegg gjer andre endringar i føretaksnamnet, fører det med seg gebyr.
På sida Korleis vel eg namn på selskapet mitt? kan du lese meir om val av namn og kva omsyn du må ta.










 
                                Korleis endrar eg aktivitet/næringskode?                            



Når du har endra kva aktivitet/bransje du driv i enkeltpersonføretaket ditt, må du registrere desse endringane hos oss. Dette gjer du i skjemaet Samordna registermelding.
Den forklaringa du gir i skjemaet er grunnlaget for den næringskoden føretaket ditt vil få. Det er derfor viktig at du gir ei så nøyaktig forklaring som mogleg av den aktiviteten som blir driven i føretaket. Korrekt næringskode vil då bli sett.










 
                                Korleis endrar eg kontaktinformasjon?                            



Du endrar kontaktinformasjonen som er registrert hos oss ved å sende inn Samordna registermelding.










 
                                Korleis endrar eg enkeltpersonføretaket mitt til eit AS?                            



Du kan ikkje registrere direkte omdanning frå enkeltpersonforetak til aksjeselskap. Du må derfor

registrere det nye aksjeselskapet
slette enkeltpersonføretaket

For at omdanninga skal kunne vere skattefri, må aksjeselskapet vere stifta og melding om dette sendt til Føretaksregisteret i løpet av tidsrommet mellom 1.januar og utgangen av juni i inntektsåret, og det må vere gjennomført skattetrekk og utrekna arbeidsgivaravgift seinast frå 1. juli. Les meir om skattefri omdanning under Starte og drive bedrift i Altinn.










 
                                Kan eg endre innehavar?                            



Det er ikkje mogeleg å endre innehavar i eit enkeltpersonføretak. Dette er fordi innehavar har fullt personleg ansvar for gjeld og plikter føretaket har.
Berre når gjenlevande ektefelle sit i uskifte kan enkeltpersonføretak skifte innehavar.









Nyttige lenker

Enhetsregisterloven





Foretaksregisterloven








Fann du det du leita etter?

Vel tilbakemeldinga di

Ja
Nei






Så bra! Kva synst du om sida?
Det var dumt! Kva leita du etter?

Skriv kommentaren din her. Ikkje legg inn personopplysningar.


Ikkje skriv her, det er ei robotfelle            

                Uff, her er det ikkje plass til meir enn 255 teikn! Har du meir du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn eit telefonnummer eller fødselsnummer. Ta bort dette frå kommentaren og send inn. Vi vil berre ha den ærlege meininga di om sida, vi kan ikkje ta i mot personopplysningar her.            

            Vi svarer ikkje på denne kommentaren. Treng du hjelp, kontakt kundeservicen vår.            
Send inn



Takk!

                    Tilbakemeldinga di hjelper oss med å forbetre nettsida vår.                



Beklagar! Vi har problem med systema våre.

                        Tilbakemeldinga di blei ikkje send.                        Prøv ein gong til eller prøv igjen seinare. Du kan også                        
                            sjekke driftsmeldingane våre for meir informasjon.
                    





                    Last inn sida på nytt                









