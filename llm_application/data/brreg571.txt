



Roller i samvirkeføretak

Sist oppdatert: 12. april 2022.





Pliktige roller i eit samvirkeføretak er medlemmar, styre og dagleg leiar.

Føretaket skal i utgangspunktet også ha dagleg leiar. Rekneskapsførar, signatur og prokura er roller du kan velje å registrere.
Selskapet har revisorplikt på visse vilkår. Dette kan du lese meir om under revisor.
Årsmøtet er øvste myndigheit i eit samvirkeføretak.
 







 
                                Dagleg leiar                            



Eit samvirkeføretak skal som hovudregel ha dagleg leiar. Dersom føretaket ikkje skal ha dagleg leiar, må dette gå fram av vedtektene.
Dagleg leiar skal være busett i Noreg, eller vere statsborgar i og busett i ein EU/EØS-stat, Storbritannia eller Nord-Irland.










 
                                Forretningsførar og kontaktperson                            



Eit samvirkeføretak kan ha forretningsførar. Dette kan vere ein fysisk eller juridisk person. Døme på juridiske personar er aksjeselskap, allmennaksjeselskap og ansvarlege selskap.
Dersom føretaket har bestemt at dei ikkje skal ha dagleg leiar og heller ikkje har forretningsførar, kan dei føre opp ein kontaktperson.










 
                                Styre                            



Som hovudregel skal styret bestå av minst tre medlemmar. Styret skal ha ein leiar. Årsmøtet vel styre.
Samvirkeføretaket kan bestemme at styret skal ha to medlemmar, men da må dei velje minst ein varamedlem. Dette må gå fram av vedtektene.
Minst halvparten av medlemmene i styret skal vere busette i Noreg, eller vere statsborgarar i og busette i ein EU/EØS-stat, Storbritannia eller Nord-Irland.
Styret er ansvarleg for drift og organisering av samvirkeføretaket.










 
                                Revisor                            



Eit samvirkeføretak blir rekneskapspliktig når inntektene overstig 2 millionar, og får plikt til å ha revisor når minst eitt av dei følgande punkta er oppfylte:

Driftsinntektene overstig 6 millionar kroner
Balansesummen er 23 millionar kroner eller meir
Gjennomsnittleg tal på tilsette utgjer ti årsverk eller meir

Revisor blir vald av årsmøtet.
Revisor må stadfeste at han tar på seg oppdraget.
Treng du meir informasjon, sjå revisorlova § 2-1.










 
                                Rekneskapsførar                            



Eit samvirkeføretak kan velje om dei skal ha rekneskapsførar. Dersom føretaket nyttar rekneskapsførar, skal dette registrerast i Einingsregisteret.
Det er berre mogleg å registrere autoriserte rekneskapsførarar som er registrerte i Rekneskapsførarregisteret.
Rekneskapsføraren må stadfeste at han tek på seg oppdraget.










 
                                Medlemmar                            



Eit samvirkeføretak må alltid ha minst to medlemmar. Opplysningar om medlemmar skal ikkje registrerast hos oss.










 
                                Signatur                            



Signatur er ei fullmakt til å opptre og skrive under på vegner av eininga i alle samanhengar.
Dersom ikkje anna er bestemt i vedtektene, er det styret i føretaket som har signatur i fellesskap. Styret kan tildele signaturretten til eit utval styremedlemmar, til dagleg leiar eller namngitte tilsette.
Signaturretten kan kallast tilbake når som helst.










 
                                Prokura                            



Prokura er ei fullmakt til å opptre og skrive under på vegner av eininga. Innehavaren av prokura vert kalla prokurist.
Prokura kan ikkje brukast til å hefte eller selje føretaket sin faste eigedom.
Ein person som har prokura kan ikkje overføre han til ein annan person. Eit samvirkeføretak kan gi prokura til ein eller fleire personar. Dersom det er fleire, kan ein velje om dei skal ha fullmakt kvar for seg, eller i fellesskap.
Prokura kan kallast tilbake når som helst.









Nyttige lenker

Samvirkelova








Fann du det du leita etter?

Vel tilbakemeldinga di

Ja
Nei






Så bra! Kva synst du om sida?
Det var dumt! Kva leita du etter?

Skriv kommentaren din her. Ikkje legg inn personopplysningar.


Ikkje skriv her, det er ei robotfelle            

                Uff, her er det ikkje plass til meir enn 255 teikn! Har du meir du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn eit telefonnummer eller fødselsnummer. Ta bort dette frå kommentaren og send inn. Vi vil berre ha den ærlege meininga di om sida, vi kan ikkje ta i mot personopplysningar her.            

            Vi svarer ikkje på denne kommentaren. Treng du hjelp, kontakt kundeservicen vår.            
Send inn



Takk!

                    Tilbakemeldinga di hjelper oss med å forbetre nettsida vår.                



Beklagar! Vi har problem med systema våre.

                        Tilbakemeldinga di blei ikkje send.                        Prøv ein gong til eller prøv igjen seinare. Du kan også                        
                            sjekke driftsmeldingane våre for meir informasjon.
                    





                    Last inn sida på nytt                









