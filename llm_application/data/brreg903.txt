



Registrere eit enkeltpersonføretak

Sist oppdatert: 26. januar 2023.





Enkeltpersonføretak må registrerast i Einingsregisteret for å få eit organisasjonsnummer.







Registrer enkeltpersonføretak
Samordna registermelding















Registrer enkeltpersonføretak
Samordna registermelding









Om du driv med kjøp og sal av varer, skal drive som statsautorisert rekneskapsførar eller revisor, har fleire enn fem tilsette eller skal ta pant i varelager, må du registrere deg i Føretaksregisteret.
Registrering i Einingsregisteret er gratis.
Det kjem gebyr på registrering i Føretaksregisteret.
Du må som hovudregel vere myndig (18 år) for å kunne opprette eit enkeltpersonføretak. Du treng ikkje å vere busett i Noreg, men føretaket må ha adresse i Noreg.
 







 
                                Vedleggskrav                            



Det er i utgangspunktet ikkje krav til å legge ved dokument når du registrerer eit enkeltpersonføretak.










 
                                Namn på føretak                            



Namnet på enkeltpersonføretaket skal innehalde etternamn på innehavar. Du må nytte det folkeregistrerte etternamnet.
Du kan lese meir om val av namn og kva omsyn du må ta på sida Korleis vel eg namn på selskapet mitt?










 
                                Mindreårig innehavar                            



Utgangspunktet er at du må vere fylt 18 år for å kunne drive næringsaktivitet og registrere eit enkeltpersonføretak. Er du ikkje fylt 18 år, kan du likevel drive næringsaktivitet dersom

du er fylt 15 år, og
verja di gir deg løyve, og
statsforvaltar godkjenner løyvet

Næringsaktivitet som er arva
Om ein mindreårig overtar ei verksemd ved arv, kan verja, med samtykke frå statsforvaltar, drive verksemd på vegner av den mindreårige.
Vedleggskrav ved registrering

kopi av samtykke frå statsforvaltar











 
                                D-nummer/ID-kontroll                            



Om du skal bli registrert i ei rolle, som for eksempel innehavar eller dagleg leiar, og ikkje har fødselsnummer eller d-nummer frå før, kan du søke om dette samtidig som du sender inn Samordna registermelding.
Du må sende inn Søknad om d-nummer, BR1015B, per post, saman med stadfesta kopi av legitimasjonsdokument og Forenkla registermelding enkeltpersonføretak med vedlegg.
Rettleiing til utfylling finn du i søknadsskjema.
Endring i krav frå 10. juni 2020
Personar med d-nummer som skal registrerast som innehavar av enkeltpersonføretak må møte på skattekontoret for ID-kontroll før registrering.
Dette gjeld både personar som har d-nummer frå før og personar som skal søke om d-nummer i forbindelse med registreringa.
Meir informasjon om d-nummer og ID-kontroll finn du på Skatteetaten sine nettsider.










 
                                Utgreiing av aktivitet                            



Du må gi ei så nøyaktig utgreiing som mogeleg av den aktiviteten som blir driven i føretaket. Det er ikkje nok å gi opp ei generell utgreiing. Derfor må du utgreie kva som eventuelt blir produsert/seld eller kva tenester/aktivitetar som blir utført.
Her ser du eksempel på kor detaljert utgreiinga må vere:

Jordbruk: Dyrking av korn. Melkeproduksjon på storfe.
Transport: Godstransport på veg. Drosjebiltransport.
Handel: Butikkhandel med daglegvarer. Nettbutikk med sportsutstyr.
Industri: Produksjon av musikkinstrument. Produksjon av møblar. Produksjon av gull og sølvvarer.
Bygg og anlegg: Grunnarbeid. Røyrleggararbeid. Målararbeid.
Konsulentverksemd: Bedriftsrådgiving. Teknisk rådgiving innan oljesektor. Byggteknisk konsulentverksemd. Arkitektverksemd innan byggverk.

Driv du aktivitet i fleire bransjar, må du føre opp kvar enkelt av dei i rekkefølge etter storleiken på omsetting eller sysselsetting.
I skjemaet Samordna registermelding må du stadfeste at opplysningane du gir om aktiviteten oppfyller krava til næringsaktivitet.
Utgreiinga av aktiviteten dannar grunnlag for næringskoden til føretaket. Her kan du lese meir om næringskodar.









Nyttige lenker

D-nummer




Gebyr for registrering og tinglysing




Einingsregisterlova





Verjemålslova





Føretaksnamnelova





Namnesøk








Fann du det du leita etter?

Vel tilbakemeldinga di

Ja
Nei






Så bra! Kva synst du om sida?
Det var dumt! Kva leita du etter?

Skriv kommentaren din her. Ikkje legg inn personopplysningar.


Ikkje skriv her, det er ei robotfelle            

                Uff, her er det ikkje plass til meir enn 255 teikn! Har du meir du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn eit telefonnummer eller fødselsnummer. Ta bort dette frå kommentaren og send inn. Vi vil berre ha den ærlege meininga di om sida, vi kan ikkje ta i mot personopplysningar her.            

            Vi svarer ikkje på denne kommentaren. Treng du hjelp, kontakt kundeservicen vår.            
Send inn



Takk!

                    Tilbakemeldinga di hjelper oss med å forbetre nettsida vår.                



Beklagar! Vi har problem med systema våre.

                        Tilbakemeldinga di blei ikkje send.                        Prøv ein gong til eller prøv igjen seinare. Du kan også                        
                            sjekke driftsmeldingane våre for meir informasjon.
                    





                    Last inn sida på nytt                









