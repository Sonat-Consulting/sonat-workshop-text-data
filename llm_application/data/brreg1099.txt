



Registrere et NUF

Sist oppdatert: 6. juni 2023.





Du registrerer et NUF ved å fylle ut og sende inn skjemaet Samordnet registermelding Del 1 – Blankett for norskregistrert utenlandsk foretak.
Det er ikke mulig å benytte elektronisk skjema ved nyregistrering av et NUF.
Vedlegg ved nyregistrering
Hvis foretaket driver næringsvirksomhet i Norge, har foretaket registreringsplikt i Foretaksregisteret. Mer informasjon om registreringsplikten finner du til høyre på denne siden, under nyttige lenker.
 







 
                                Vedlegg ved registrering i Enhetsregisteret                            



Dokumenter du alltid må legge ved når du skal registrere et selskap er:

Registreringsbevis fra offentlig registreringsmyndighet i hjemlandet. Dokumentet skal være av nyere dato, som hovedregel ikke eldre enn tre måneder.

Hvis det er valgt eget styre for avdelingen, må du også legge ved

protokoll fra dem i det utenlandske foretaket som har myndighet til å velge eget styre for avdelingen i Norge

Husk villighetserklæringer fra de som har roller i selskapet
Hvis selskapet skal ha regnskapsfører, revisor og/eller norsk representant, må de bekrefte at de påtar seg oppdraget. Dette kan de bekrefte ved å skrive under Samordnet registermelding, eller ved å utarbeide egne erklæringer som signeres og legges ved. Erklæringene må ha original underskrift.
Hvis du melder norsk representant, må dette bekreftes
Det utenlandske foretaket må bekrefte oppnevnelse av representanten i eget vedlegg. Husk villighetserklæring, som beskrevet i avsnittet ovenfor. Hvis den norske representanten er en juridisk person, må du også melde en kontaktperson.
Hvis du melder kontaktperson, må dette bekreftes
Det utenlandske foretaket må bekrefte kontaktpersonens tilknytning til det utenlandske foretaket i et eget vedlegg.
Hvis det er meldt et foretak som norsk representant, og den meldte kontaktpersonen er ansatt hos representanten, kan representanten bekrefte kontaktpersonens tilknytning til det utenlandske foretaket.
Vedlegg skal i utgangspunktet være oversatt til norsk, men vi kan godta dokumenter på dansk, svensk og engelsk.










 
                                Vedlegg ved registrering i Foretaksregisteret                            



Dokumenter du alltid må legge ved når du skal registrere et selskap er:

Registreringsbevis fra offentlig registreringsmyndighet i hjemlandet. Dokumentet skal være av nyere dato, som hovedregel ikke eldre enn tre måneder.
Stiftelsesdokument og vedtekter for det utenlandske foretaket.
Protokoll fra dem i det utenlandske foretaket som har myndighet til å beslutte opprettelse av virksomhet i Norge.

Hvis det er valgt eget styre for avdelingen, må du også legge ved

protokoll fra dem i det utenlandske foretaket som har myndighet til å velge eget styre for avdelingen i Norge

Husk villighetserklæringer fra de som har roller i selskapet
Hvis selskapet skal ha styre, regnskapsfører, revisor og/eller norsk representant, må de bekrefte at de påtar seg oppdraget. Dette kan de gjøre ved å skrive under Samordnet registermelding, eller ved å utarbeide egne erklæringer som signeres og legges ved. Erklæringene må ha original underskrift.
Hvis du melder norsk representant, må dette bekreftes
Det utenlandske foretaket må bekrefte oppnevnelse av representanten i eget vedlegg. Husk villighetserklæring, som beskrevet i avsnittet ovenfor. Hvis den norske representanten er en juridisk person, må du også melde en kontaktperson.
Hvis du melder kontaktperson, må dette bekreftes
Det utenlandske foretaket må bekrefte kontaktpersonens tilknytning til det utenlandske foretaket i et eget vedlegg.
Hvis det er meldt et foretak som norsk representant, og den meldte kontaktpersonen er ansatt hos representanten, kan representanten bekrefte kontaktpersonens tilknytning til det utenlandske foretaket.
Hvis Samordnet registermelding underskrives av daglig leder, må du legge ved

dokumentasjon som viser utnevnelse/ansettelse av daglig leder

Hvis Samordnet registermelding underskrives av signaturberettiget, må du legge ved

dokumentasjon som viser at vedkommende har signaturrett for det utenlandske foretaket

Vedlegg skal i utgangspunktet være oversatt til norsk, men vi kan godta dokumenter på dansk, svensk og engelsk.




Ulike krav til underskrift
Underskrift av Samordnet registermelding ved registrering i Enhetsregisteret
Skjema kan underskrives av meldte kontaktperson eller daglig leder. Hvis det er meldt en fysisk person som norsk representant eller forretningsfører, kan denne underskrive i skjema.
Underskrift av Samordnet registermelding ved registrering i Foretaksregisteret
Meldepliktige eller signaturberettiget skal underskrive. Meldeplikten for utenlandske foretak er styret for virksomheten i Norge. Hvis det ikke finnes eget styre for virksomheten, skal daglig leder for virksomheten i Norge underskrive. Finnes verken styre eller daglig leder, skal skjemaet underskrives av signaturberettiget.
 
 
 




Nyttige lenker

Skjema og veiledning for NUF




Gebyr for registrering og tinglysing




Registreringsplikt i Foretaksregisteret for NUF




Foretaksnavneloven








Fant du det du lette etter?

Velg din tilbakemelding

Ja
Nei






Så bra! Hva synes du om siden?
Det var dumt! Hva lette du etter?

Skriv kommentaren din her. Ikke legg inn personopplysninger.


Ikke skriv her, det er en robotfelle            

                Uff, her er det ikke plass til mer enn 255 tegn! Har du mer du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn et telefonnummer eller fødselsnummer. Ta bort dette fra kommentaren, og send inn. Vi vil bare ha din ærlige tilbakemelding om siden, vi kan ikke ta imot personopplysninger her.            

            Vi svarer ikke på denne kommentaren. Trenger du hjelp, kontakt kundeservicen vår.            
Send inn



Takk!

                    Tilbakemeldingen din hjelper oss med å forbedre nettsiden vår.                



Beklager! Vi har problemer med systemene våre.

                        Tilbakemeldingen din ble ikke sendt inn.                        Forsøk en gang til eller prøv igjen senere. Du kan også                        
                            sjekke driftsmeldingene våre for mer informasjon.
                    





                    Last inn siden på nytt                









