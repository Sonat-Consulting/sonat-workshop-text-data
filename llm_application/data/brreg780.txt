



Enkeltpersonforetak




For at du skal kunne registrere enkeltpersonforetaket, er du nødt til å drive med næringsaktivitet. Dette er aktivitet som er egnet til å ha et visst omfang og varighet.

 








Slik starter du enkeltpersonforetak













Registrering av flere enkeltpersonforetak













Registrere et enkeltpersonforetak













Registreringsplikt i Foretaksregisteret













Endre opplysninger for et enkeltpersonforetak













Endre eier av enkeltpersonforetak













Avslutte enkeltpersonforetak










Ofte stilte spørsmål om enkeltpersonforetak
 







 
                                Hvordan vet jeg om jeg driver næringsaktivitet?                            



Ved vurdering av om enkeltpersonforetaket driver selvstendig næringsaktivitet, legges det vekt på

hvilken aktivitet foretaket driver med og omfanget av denne
hvor mye tid som går med til å drive foretaket
innsats av arbeidskraft
hvor stor den økonomiske omsetningen er

Aktiviteter som ansees som rene engangshendelser eller hobbyaktivitet defineres ikke som næringsaktivitet, og kan derfor ikke registreres som enkeltpersonforetak.
Eksempel på hobbyaktivitet

Per jobber på heltid som lærer og snekrer fuglebur på fritiden. Disse ønsker han å selge på byens årlige julemarked for å dekke utgiftene til fugleburene. Dette anses som hobbyaktivitet og er ikke næringsaktivitet.
Liv driver med hobbyfotografering og tar noen små oppdrag som av og til gir litt inntekt. Hun har ikke til hensikt å starte foretak, men driver en hobbyaktivitet som hun kan tjene litt penger på.

Når blir dette næringsaktivitet?

Salget av fugleburene ble en suksess og Per har fått mange forespørsler både fra fjern og nær. Han snekrer hele året og bruker størsteparten av fritiden sin på snekringen av fugleburene. Nå ønsker han å selge på flere julemarkeder, og han ser på mulighetene for å få denne som en ekstra inntektskilde. Denne aktiviteten ønsker han å fortsette med flere år på rad og kanskje utvide til andre produkter. Planen på lang sikt er å drive med dette på heltid.
Fordi Liv er en god fotograf får hun mange forespørsler fra både privatpersoner og næringslivet. Tiden som går med til foto og administrering av oppdragene øker betraktelig. Liv ser nå muligheten til å kunne satse på fotografering som sin hovedinntektskilde.











 
                                Koster det noe å registrere et enkeltpersonforetak?                            



Hvis du bare skal registrere enkeltpersonforetaket i Enhetsregisteret, er dette gratis. Skal du registrere det i Foretaksregisteret, vil du få et gebyr. Se oversikt over gebyr
Her finner du informasjon om når et enkeltpersonforetak må registreres i Foretaksregisteret










 
                                Hvordan blir jeg registrert i Merverdiavgiftsregisteret?                            



Når du har solgt varer eller tjenester for mer enn 50 000 kroner i løpet av en periode på 12 måneder, må du registrere enkeltpersonforetaket i Merverdiavgiftsregisteret.
Du kan søke om registrering i Skatteetatens løsning for registrering i Merverdiavgiftsregisteret.










 
                                Jeg har flyttet. Hva må jeg gjøre?                            



Hvis foretaket ditt endrer forretningsadresse eller postadresse må du registrere ny adresse ved å sende inn Samordnet registermelding.
Ny forretningsadresse
Forretningsadressen er den samme som besøksadressen til foretaket. Du må oppgi norsk adresse, med navn på gate eller vei og husnummer samt bokstav hvis den finnes, eventuelt stedsnavn.
Ny postadresse
Hvis du ønsker posten sendt til en annen adresse enn forretningsadressen, kan du melde dette som postadresse.










 
                                Kan enkeltpersonforetaket endre innehaver?                            



Et enkeltpersonforetak kan ikke overdras fra en innehaver til en annen. Grunnen til dette er at innehaver er identifisert gjennom sitt foretak, og har fullt personlig ansvar for gjeld og forpliktelser foretaket har.
Det er bare der ektefelle sitter i uskifte at et enkeltpersonforetak kan skifte innehaver.










 
                                Hvordan endrer jeg mitt enkeltpersonforetak til et AS?                            



Du kan ikke registrere direkte omdanning fra enkeltpersonforetak til aksjeselskap. Du må derfor

registrere det nye aksjeselskapet
slette enkeltpersonforetaket

For at omdanningen skal kunne være skattefri, må aksjeselskapet være stiftet og melding om dette sendt til Foretaksregisteret i løpet av tidsrommet mellom 1.januar og utgangen av juni i inntektsåret, og det må være foretatt skattetrekk og beregnet arbeidsgiveravgift senest fra 1. juli. Les mer om skattefri omdanning under Starte og drive bedrift i Altinn.










 
                                Når har enkeltpersonforetaket revisjonsplikt?                            



Små enkeltpersonforetak har normalt ikke revisjonsplikt. Revisjonsplikt starter først når

omsetningen er på mer enn 6 millioner kroner,
balansesummen er 23 millioner eller høyere, eller
gjennomsnittlig antall ansatte utgjør ti årsverk eller mer

Revisjonsplikten trer i kraft året etter at foretaket blir revisjonspliktig.
Noen bransjer har revisjonsplikt gjennom særregler som f.eks. advokataktivitet. Enkeltpersonforetak som er underlagt tilsyn av Finanstilsynet er også revisjonspliktige.










 
                                Når opphører revisjonsplikten?                            



Hvis foretaket er revisjonspliktig, må driftsinntektene være under grensen to år på rad før revisjonsplikten opphører. Revisjonsplikten slutter da å gjelde fra og med det tredje året.











Fant du det du lette etter?

Velg din tilbakemelding

Ja
Nei






Så bra! Hva synes du om siden?
Det var dumt! Hva lette du etter?

Skriv kommentaren din her. Ikke legg inn personopplysninger.


Ikke skriv her, det er en robotfelle            

                Uff, her er det ikke plass til mer enn 255 tegn! Har du mer du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn et telefonnummer eller fødselsnummer. Ta bort dette fra kommentaren, og send inn. Vi vil bare ha din ærlige tilbakemelding om siden, vi kan ikke ta imot personopplysninger her.            

            Vi svarer ikke på denne kommentaren. Trenger du hjelp, kontakt kundeservicen vår.            
Send inn



Takk!

                    Tilbakemeldingen din hjelper oss med å forbedre nettsiden vår.                



Beklager! Vi har problemer med systemene våre.

                        Tilbakemeldingen din ble ikke sendt inn.                        Forsøk en gang til eller prøv igjen senere. Du kan også                        
                            sjekke driftsmeldingene våre for mer informasjon.
                    





                    Last inn siden på nytt                









