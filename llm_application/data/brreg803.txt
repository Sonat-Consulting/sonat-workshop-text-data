



Korleis slettar eg eit hefte?




Ønsker du å slette eit hefte som er registrert hos oss, har vi gjort eit forsøk på å hjelpe deg med det du måtte lure på.

Kven som helst kan ikkje be om å få fjerna eit hefte, og det er ulike framgangsmåtar avhengige av type hefte.
 







 
                                Har du eit tinglyst hefte på deg som skulle vore sletta?                            



Salspant, leasing eller pantedokument for næringsdrivande
Du må ta kontakt med den som har pantet, for eksempel i eit køyretøy, ofte ein bank. Det er den som har pantet som må sende slettemelding til oss for å få fjerna heftet.
Utleggspant eller arrest
Du må kontakte prosessfullmektig i saka. Prosessfullmektig er dei som representerer saksøkar og dermed sender slettemelding. Saksøkar kan også sende inn slettemelding sjølv.
Inkje til utlegg eller utleggstrekk(trekk i lønn/trygd)
Du må kontakte prosessfullmektig eller namsmannen i saka. Det er namsmannen som sørger for sletting.
Gjeldsordning
Du må kontakte namsmannen og be dei sende slettemelding til oss.










 
                                Kor lang tid tar det å få sletta eit hefte?                            



Når du betaler eit krav der det er tinglyst pant, vil det alltid gå litt tid før heftet blir sletta. Den som er panthavar må først sende slettemelding til oss. Det tar normalt tre til fem arbeidsdagar frå vi har mottatt slettemeldinga til heftet er sletta hos oss. Når heftet er sletta, sender vi melding til kredittopplysningsbyråa om dette.










 
                                Har du eit hefte i fast eigedom som du ønsker å få sletta?                            



Du finn informasjon om dette på nettsidene til Kartverket. Det er dei som har ansvar for tinglysing i fast eigedom.










 
                                Kva skjer om ingen sender slettemelding på heftet?                            



Lausøyreregisteret slettar hefte automatisk når rettsvernstida er ute. For dei fleste dokumenttypar skjer dette 20 år etter tinglysing. Utleggspant blir sletta automatisk 5 år etter tinglysing. Opplysingar om utleggstrekk blir sletta når trekkperioden er slutt. Inkje til utlegg blir sletta 3 år etter at utleggsforretninga blei halden.










 
                                Er du panthavar eller saksøkar og skal slette eit pant?                            



Salspant og leasing
Du må skrive på originaldokumentet at det skal slettast. Du må skrive under dokumentet og sende det i posten.
Dersom du ikkje har originaldokumentet, kan du be om sletting i eit brev.Brevet må innehalde nok informasjon til at vi veit kva sak det gjeld. Skriv helst dagboknummer. Når det gjeld sletting av salspant må du i tillegg stadfeste at dokumentet ikkje er transportert til ein ny panthavar. Du må skrive under brevet og sende det i posten.
Pantedokument for næringsdrivande
Du må skrive på originaldokumentet at det skal slettast. Du må skruve under dokumentet og sende det i posten.
Dersom du ikkje har originaldokumentet, må du ta kontakt med Lausøyreregisteret for informasjon.
Utleggspant eller arrest
Du kan skrive at heftet skal slettast på panteattesten som du fekk frå oss då pantet vert tinglyst. Dersom det kjem fram fleire hefte av panteattesten, så pass på at du skriv på den sida der heftet du skal slette står. Har du ikkje panteattesten, kan du skrive eit brev. Brevet må innehalde nok informasjon til at vi veit kva sak det gjeld. Gi helst opp dagboknummer. Du må skrive under dokumentet og sende det i posten.










 
                                Kor skal slettemeldinga sendast?                            



Slettemelding må du sende til
Brønnøysundregistera
Lausøyreregisteret
Postboks 905
8910 Brønnøysund











Fann du det du leita etter?

Vel tilbakemeldinga di

Ja
Nei






Så bra! Kva synst du om sida?
Det var dumt! Kva leita du etter?

Skriv kommentaren din her. Ikkje legg inn personopplysningar.


Ikkje skriv her, det er ei robotfelle            

                Uff, her er det ikkje plass til meir enn 255 teikn! Har du meir du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn eit telefonnummer eller fødselsnummer. Ta bort dette frå kommentaren og send inn. Vi vil berre ha den ærlege meininga di om sida, vi kan ikkje ta i mot personopplysningar her.            

            Vi svarer ikkje på denne kommentaren. Treng du hjelp, kontakt kundeservicen vår.            
Send inn



Takk!

                    Tilbakemeldinga di hjelper oss med å forbetre nettsida vår.                



Beklagar! Vi har problem med systema våre.

                        Tilbakemeldinga di blei ikkje send.                        Prøv ein gong til eller prøv igjen seinare. Du kan også                        
                            sjekke driftsmeldingane våre for meir informasjon.
                    





                    Last inn sida på nytt                









