



Maskinell saksbehandling

Sist oppdatert: 1. februar 2023.





Stadig flere av endringene du sender til oss blir registrert automatisk og du vil få svar innen en time.

Sender du inn en endring via Samordnet registermelding, blir flere av disse automatisk registrert hos oss. Når endringen er registrert mottar du oppdatert registerutskrift og eventuell firmaattest.
Disse endringene blir behandlet maskinelt
Endringer i Enhets- og Foretaksregisteret:

regnskapsfører
daglig leder
kontaktperson
forretningsfører
revisors fratreden
styrefratreden
signatur
prokura
forretningsadresse
postadresse
e-postadresse
hjemmeside
telefon
mobiltelefon
telefaks
ansatte
målform
sletting av enkeltpersonforetak
gjennomføring av fusjon mellom mor/datterselskap
gjennomføring av fusjon mellom selskap eid av samme eier

Hvis du sender inn flere meldinger om gjennomføring av fusjoner på samme dag, vil kun den første gå til maskinell behandling.
Endringer i Frivillighetsregisteret:

Ønsker ikke at vedtektene skal være registrert
Registrering av nytt eller endring av kontonummer
Kontonummer utgår for de som ikke deltar i grasrotordningen
Ønsker ikke deltakelse i grasrotandelen
Foreningen ønsker å rapportere årsregnskap
Foreningen ønsker ikke lenger å rapportere årsregnskap
Endring av avslutningsdato for regnskap

Hvis du ikke får svar innen en time
Det finnes noen få områder der vi ikke behandler enkle meldinger maskinelt, for eksempel når endringsmeldingen inneholder et vedlegg. Det kan også være hvis du har sendt inn en annen melding som ligger til behandling hos oss, eller hvis det er mangler knyttet til saken. Ved melding om gjennomføring av fusjon vil du ikke motta svar innen en time.
De fleste som sender inn meldinger som blir behandlet maskinelt, vil få svar innen en time. Vi har imidlertid systemoppdateringer i løpet av døgnet som kan påvirke hvor raskt du får svar. Det betyr for eksempel at hvis du sender inn lørdag ettermiddag, må du vente til mandag før du får svar. I andre tilfeller kan det være at saken har gått til manuell behandling hos en saksbehandler, da kan du sjekke saksbehandlingstidene våre her.
 






