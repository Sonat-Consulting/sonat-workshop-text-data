



Fusjon mellom mor- og heileigd dotterselskap

Sist oppdatert: 6. november 2021.





Du kan registrere fusjon mellom mor- og dotterselskap når morselskapet eig alle aksjane i selskapet som skal fusjonerast inn i morselskapet. 







Registrer fusjon
Samordna registermelding














Registrer fusjon
Samordna registermelding








Fusjon mellom mor- og dotterselskap melder du til Føretaksregisteret i to trinn. Desse to trinna er avgjerd om fusjon og gjennomføring. Når vi har godkjent meldingar som gjeld fusjon, sender vi tilbakemelding og firmaattest i posten.
 







 
                                Avgjerd om fusjon                            



Når du melder fusjon elektronisk i Samordna registermelding, er det eitt felles skjema for alle selskapa som deltek i fusjonen. Dersom du bruker det gamle papirskjemaet, må du sende inn melding om avgjerd om fusjon for kvart av selskapa som deltek i fusjonen.
Frå selskapa som tek del i fusjonen har avgjort å godkjenne fusjonsplanen, har du ein månads frist til å melde avgjerd om fusjon til Føretaksregisteret. Fristen på ein månad gjeld frå det siste selskapet har godkjent fusjonsplanen.
Vert ikkje meldinga send til Føretaksregisteret innan fristen, fell vedtaket bort.
Følgande dokument må du legge ved meldinga
Overdragande dotterselskap skal legge ved

protokoll frå styremøtet som viser godkjenning av fusjonsplanen

Overtakande morselskap skal legge ved

protokoll frå styremøtet som viser godkjenning av fusjonsplanen











 
                                Gjennomføring av fusjon                            



Du kan melde gjennomføring av fusjonen når kreditorfristen på seks veker har gått ut. Det er ingen frist for når du må melde gjennomføring til Føretaksregisteret.
Når gjennomføring av fusjon blir meldt via altinn.no skal det berre sendast inn skjema frå det overtakande selskapet.
Følgande dokument må du legge ved meldinga
Det er ingen krav til vedlegg for melding som overtakande morselskap skal sende inn.




Ønsker du meir informasjon om fusjon mellom mor- og heileigd dotterselskap, sjå aksjelova § 13-23.
 




Nyttige lenker

Om fusjon i aksjelova








Fann du det du leita etter?

Vel tilbakemeldinga di

Ja
Nei






Så bra! Kva synst du om sida?
Det var dumt! Kva leita du etter?

Skriv kommentaren din her. Ikkje legg inn personopplysningar.


Ikkje skriv her, det er ei robotfelle            

                Uff, her er det ikkje plass til meir enn 255 teikn! Har du meir du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn eit telefonnummer eller fødselsnummer. Ta bort dette frå kommentaren og send inn. Vi vil berre ha den ærlege meininga di om sida, vi kan ikkje ta i mot personopplysningar her.            

            Vi svarer ikkje på denne kommentaren. Treng du hjelp, kontakt kundeservicen vår.            
Send inn



Takk!

                    Tilbakemeldinga di hjelper oss med å forbetre nettsida vår.                



Beklagar! Vi har problem med systema våre.

                        Tilbakemeldinga di blei ikkje send.                        Prøv ein gong til eller prøv igjen seinare. Du kan også                        
                            sjekke driftsmeldingane våre for meir informasjon.
                    





                    Last inn sida på nytt                









