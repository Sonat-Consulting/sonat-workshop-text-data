



Registrering i Frivillighetsregisteret

Sist oppdatert: 3. mai 2023.





For å bli registrert i Frivillighetsregisteret, må dere først være registrert i Enhetsregisteret. Her kan du registrere i begge registrene samtidig. 







Registrer i Frivillighetsregisteret
Samordnet registermelding















Registrer i Frivillighetsregisteret
Samordnet registermelding









Ingen organisasjoner har registreringsplikt i Frivillighetsregisteret, men alle organisasjoner som fyller vilkårene har rett til å registrere seg.
Hvis du ønsker å registrere en organisasjon i Frivillighetsregisteret, kan du gjøre dette ved å sende inn Samordnet registermelding.
Hvorfor registrere i Frivillighetsregisteret?
Organisasjoner som er registrert i Frivillighetsregisteret, kan

søke om å delta i grasrotandelen, som er en ordning der spillere hos Norsk Tipping kan velge hvilken frivillig organisasjon som skal få en bestemt prosentandel av innsatsbeløpet
søke om momskompensasjon – kompensasjon for moms de har betalt ved kjøp av varer og tjenester

Det kan også være offentlige eller private tilskuddsordninger som forutsetter registrering i Frivillighetsregisteret.
Å registrere seg i Frivillighetsregisteret er gratis. Det er heller ingen årsavgift ved å være registrert.
 







 
                                Hvem kan registrere seg i Frivillighetsregisteret?                            



For å kunne bli registrert i Frivillighetsregisteret, må organisasjonen drive frivillig virksomhet. Det er bare foreninger, stiftelser og aksjeselskap som kan registreres. Virksomheten kan ikke dele ut midler til fysiske personer. Virksomheten må ha et styre.
Det er et krav at virksomheten er registrert i Enhetsregisteret. Registreringene kan gjøres samtidig.
Som frivillig virksomhet regnes aktiviteter som ikke er fortjenestebasert
Frivillig virksomhet drives av

ikke-økonomiske (ideelle) foreninger
alminnelige stiftelser som ikke deler ut midler, eller som utelukkende foretar utdelinger til frivillig virksomhet
næringsdrivende stiftelser som utelukkende foretar utdelinger til frivillig virksomhet
aksjeselskaper som utelukkende foretar utdelinger til frivillig virksomhet

 
Aktiviteter som ikke regnes som frivillig virksomhet er blant annet

aktiviteter organisert av det offentlige
aktiviteter basert på samvirkeprinsipper, og som omfattes av samvirkeloven











 
                                Hvordan går jeg fram for å registrere i Frivillighetsregisteret?                            



Virksomheten må være registrert i Enhetsregisteret før den kan bli registrert i Frivillighetsregisteret. Du kan registrere i begge registrene samtidig i Samordnet registermelding.
Elektronisk registrering
Den raskeste måten å registrere seg på, er å bruke Samordnet registermelding.
I den elektroniske løsningen må du ha dokumentasjonen tilgjengelig enten som elektroniske dokumenter eller skannede dokumenter.
Skjema til nedlastning
Hvis du ønsker å sende skjema og dokumentasjon til oss per post, finner du skjema til nedlasting i skjemakatalogen vår.










 
                                Ja eller nei til registrering av vedtekter                            



Dere er pliktige til å sende inn vedtektene for å få registrert dere i Frivillighetsregisteret, men det er frivillig for foreninger å registrere vedtektene. Hvis foreningen velger å registrere vedtektene sine, påtar de seg samtidig en plikt til å sende inn vedtektene hver gang de endres.
Hvis vedtektene skal registreres, må de minst inneholde opplysninger om foreningens

navn
formål
årsmøte
styre og valg av styre
vedtektsendringer
opphør











 
                                Aktivitetskategori                            



Virksomheten skal gi opplysning om kategori eller aktivitetsområde som passer for den aktiviteten virksomheten driver. Se egen tabell med tilgjengelige kategorier










 
                                Dokumenter du må legge ved for registrering i Frivillighetsregisteret                            



Dokumenter du må legge ved hvis dere er registrert i Enhetsregisteret og skal registrere dere i Frivillighetsregisteret er

vedtekter
protokoll som viser valg av styre hvis dette ikke er registrert fra før

Dokumenter du må legge med hvis dere skal registrere dere både i Enhetsregisteret og Frivillighetsregisteret er

vedtekter
stiftelsesdokument som viser at dere er opprettet/stiftet
årsmøteprotokoll/dokumentasjon som viser valg av styre











 
                                Må du registrere regnskapsopplysninger?                            



Det er frivillig for de aller fleste foreninger som ikke er næringsdrivende å registrere regnskapsopplysninger
Hvis dere velger å registrere slike opplysninger, vil dere ha plikt til å sende inn årsregnskap til Regnskapsregisteret hvert år.
Kravene som stilles til årsregnskapet som skal sendes inn, er annerledes og enklere enn kravene som er stilt i regnskapsloven. Nærmere opplysninger om disse reglene finner du i forskrift om register for frivillig virksomhet.
Hvis foreningen velger å påta seg innsendingsplikt for årsregnskap må dato for avslutning av regnskapsår oppgis.
Vær oppmerksom på at stiftelser, aksjeselskap og  foreninger som har alminnelig regnskapsplikt etter regnskapsloven og stiftelser og aksjeselskap ikke kan benytte seg av disse særreglene. Disse skal sende inn årsregnskap til Regnskapsregisteret etter de ordinære reglene.










 
                                Hvem skal registrere tilknytninger?                            



Det er kun sentralledd i frivillige organisasjoner med flere organisasjonsledd (regionalledd og/eller lokalledd) som skal melde tilknytninger til Frivillighetsregisteret. Det vil si at en frivillig organisasjon, som er sentralledd i organisasjonen, skal registrere de organisatoriske forbindelsene den har til andre lokalledd og regionalledd i sin organisasjon.
Her finner du veiledning for å melde tilknytninger i Frivillighetsregisteret (PDF)










 
                                Grasrotandelen                            



Når virksomheten din søker om å bli registrert i Frivillighetsregisteret, kan dere også søke om å delta i grasrotandelen, hvis vilkårene for deltakelse i forskrift om grasrotandelen er oppfylt.
Her kan du lese mer om Grasrotandelen









Nyttige lenker

Grasrotandelen




Momskompensasjon, Lotteri- og stiftelsestilsynet




Tillegg for registrering i Frivillighetsregisteret




Søk i Frivillighetsregisteret







Fant du det du lette etter?

Velg din tilbakemelding

Ja
Nei






Så bra! Hva synes du om siden?
Det var dumt! Hva lette du etter?

Skriv kommentaren din her. Ikke legg inn personopplysninger.


Ikke skriv her, det er en robotfelle            

                Uff, her er det ikke plass til mer enn 255 tegn! Har du mer du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn et telefonnummer eller fødselsnummer. Ta bort dette fra kommentaren, og send inn. Vi vil bare ha din ærlige tilbakemelding om siden, vi kan ikke ta imot personopplysninger her.            

            Vi svarer ikke på denne kommentaren. Trenger du hjelp, kontakt kundeservicen vår.            
Send inn



Takk!

                    Tilbakemeldingen din hjelper oss med å forbedre nettsiden vår.                



Beklager! Vi har problemer med systemene våre.

                        Tilbakemeldingen din ble ikke sendt inn.                        Forsøk en gang til eller prøv igjen senere. Du kan også                        
                            sjekke driftsmeldingene våre for mer informasjon.
                    





                    Last inn siden på nytt                









