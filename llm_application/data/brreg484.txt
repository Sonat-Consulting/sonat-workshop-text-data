



Roller i burettslag

Sist oppdatert: 9. mars 2022.





Pliktige roller i et borettslag er styre og revisor.

Forretningsførar, kontaktperson, rekneskapsførar, signatur og prokura er roller du kan velje å registrere.
 







 
                                Styre                            



Eit burettslag skal ha eit styre som består av leiar og minst to styremedlemmer. Det kan i tillegg bli valt varamedlemmer. Generalforsamlinga vel styret og kven som skal vere leiar. Dette betyr at styret ikkje kan velje leiaren sin sjølv.
Når du skal registrere styre, må du legge ved

protokoll frå generalforsamlinga som viser valet

Nye styremedlemmer må signere Samordna registermelding, eller legge ved erklæring om at dei tar på seg vervet.










 
                                Revisor                            



Eit burettslag skal ha ein eller fleire revisorar. Revisor må vere statsautorisert. Generalforsamlinga vel revisor.
Når du skal registrere revisor, må du legge ved

protokoll frå generalforsamling som viser valet
revisor må bekrefte i Samordna registermelding at han tar på seg oppdraget.











 
                                Rekneskapsførar                            



Burettslaget kan velje om dei skal ha rekneskapsførar eller ikkje. Om burettslaget skal ha rekneskapsførar, må du registrere dette hos oss.
Det er berre muleg å registrere autoristerte rekneskapsførarar som er registrert i Rekneskapsførarregisteret.
Rekneskapsførar må stadfeste at han tar på seg oppdraget.










 
                                Forretningsførar, dagleg leiar og kontaktperson                            



Eit burettslag har som hovudregel plikt til å ha forretningsførar, om ikkje anna er bestemt i vedtektene. Forretningsførar kan vere ein juridisk person, som for eksempel eit aksjeselskap, eller ein fysisk person som er 15 år eller eldre.
Burettslaget kan ha dagleg leiar, men berre om dei har forretningsførar i tillegg.
Om forretningsførar er ein juridisk person eller det er fastsett i vedtektene at burettslaget ikkje skal ha forretningsførar, kan burettslaget velje å ha kontaktperson.










 
                                Signatur                            



Signatur er ei fullmakt til å opptre og underskrive på vegner av burettslaget i alle samanhengar.
Styret i fellesskap har i utgangspunktet signatur. Styret kan gje styremedlemmer eller forretningsførar signatur, anten kvar for seg eller i fellesskap.
Om ikkje alle styremedemmene har signert Samordna registermelding, må du legge ved protokoll frå styremøtet som viser avgjersla om kven som skal ha signatur.










 
                                Prokura                            



Prokura er ei fullmakt til å opptre og underskrive på vegner av burettslaget i samband med den daglege drifta. Den som har prokura kan ikkje ta opp lån på vegner av eller selje burettslaget sin faste eigedom.
Styret kan gje prokura til ein eller fleire personar. Om det er fleire, må de oppgi om dei skal ha prokura kvar for seg eller i fellesskap. Avgrensingar ut over dette, som til dømes tidsmessige eller beløpsmessige, kan ikkje bli registrert.
Prokura kan tilbakekallast av styret kor tid som helst.









Nyttige lenker

Burettslagslova








Fann du det du leita etter?

Vel tilbakemeldinga di

Ja
Nei






Så bra! Kva synst du om sida?
Det var dumt! Kva leita du etter?

Skriv kommentaren din her. Ikkje legg inn personopplysningar.


Ikkje skriv her, det er ei robotfelle            

                Uff, her er det ikkje plass til meir enn 255 teikn! Har du meir du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn eit telefonnummer eller fødselsnummer. Ta bort dette frå kommentaren og send inn. Vi vil berre ha den ærlege meininga di om sida, vi kan ikkje ta i mot personopplysningar her.            

            Vi svarer ikkje på denne kommentaren. Treng du hjelp, kontakt kundeservicen vår.            
Send inn



Takk!

                    Tilbakemeldinga di hjelper oss med å forbetre nettsida vår.                



Beklagar! Vi har problem med systema våre.

                        Tilbakemeldinga di blei ikkje send.                        Prøv ein gong til eller prøv igjen seinare. Du kan også                        
                            sjekke driftsmeldingane våre for meir informasjon.
                    





                    Last inn sida på nytt                









