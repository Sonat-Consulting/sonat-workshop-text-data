



Stifte og registrere burettslag

Sist oppdatert: 9. mars 2022.





Her kan du registrere burettslag, og du kan sjå kva krav som gjeld ved stiftelse og registrering.







Registrer burettslag
Samordna registermelding















Registrer burettslag
Samordna registermelding









Eit burettslag skal registrerast i Føretaksregisteret. Fristen er tre månader frå stiftelsesdokumentet er underskriven av stiftarane.
For å stifte eit burettslag må stiftarane oppretta eit stiftelsesdokument
Stiftarane er dei som skal teikne delane i laget. Bustadbyggelag eller ein annan utbyggar kan stifte burettslaget åleine, om dei teiknar minst to delar. Dei andre stiftarane må vere minst to fysiske personar, og som hovudregel kan kvar av dei berre eige ein del kvar. Teikning skal skje i stiftelsesdokumentet. Delane skal vere like stor og minst kr 5.000,-, men ikkje større enn kr 20.000,-.
Registrere burettslaget
Når du skal registrere eit burettslag må du legge ved

stiftelsesdokument
vedtekter
bygge- og finansieringsplan
opningsbalanse
stadfesting frå revisor om at opningsbalansen er sett opp i samsvar med rekneskapslova sine føresegn
erklæring frå revisor som viser innbetaling
erklæring frå revisor om at han tar på seg oppdraget

Styremedlemmene må stadfeste i Samordna registermelding at dei tar på seg vervet. Det same må ein eventuell rekneskapsførar gjere.
 







 
                                Krav til stiftelsesdokument                            



Stiftelsesdokumentet skal minst innehalde

burettslaget sitt namn
vedtekter
namn og fødselsnummer eller organisasjonsnummer for alle stiftarane
adresse for alle stiftarane
oversikt over kven som eig delane
tidspunkt for innbetaling av delane
opplysning om kven som er vald til styre og revisor











 
                                Krav til vedtekter                            



Vedtektene skal minst innehalde opplysning om

namn på burettslaget, som skal innehalde ordet burettslag eller forkortinga BRL
kommune der burettslaget skal ha forretningskontoret sitt
pålydande verdi på delane
lågaste og høgaste tal på styremedlemmer
at den ordinære generalforsamlinga skal behandle

godkjenning av årsrekneskapen og årsmeldinga
andre saker som etter lova eller vedtektene høyrer under generalforsamlinga



I tillegg må det gå fram av vedtektene om burettslaget ikkje skal ha forretningsførar.










 
                                Krav til bygge- og finansieringsplan                            



Bygge- og finanseringsplanen skal innehalde

teikningar
beskriving av laget sitt bygg med leilegheiter
kostnadsoverslag
finansieringsplan
driftsbudsjett

Planen skal vise kva leilegheit som er knytta til kvar andel, og fordelinga av felleskostnadane.









Nyttige lenker

Gebyr for registrering og tinglysing




Burettslagslova





Føretaksregisterlova








Fann du det du leita etter?

Vel tilbakemeldinga di

Ja
Nei






Så bra! Kva synst du om sida?
Det var dumt! Kva leita du etter?

Skriv kommentaren din her. Ikkje legg inn personopplysningar.


Ikkje skriv her, det er ei robotfelle            

                Uff, her er det ikkje plass til meir enn 255 teikn! Har du meir du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn eit telefonnummer eller fødselsnummer. Ta bort dette frå kommentaren og send inn. Vi vil berre ha den ærlege meininga di om sida, vi kan ikkje ta i mot personopplysningar her.            

            Vi svarer ikkje på denne kommentaren. Treng du hjelp, kontakt kundeservicen vår.            
Send inn



Takk!

                    Tilbakemeldinga di hjelper oss med å forbetre nettsida vår.                



Beklagar! Vi har problem med systema våre.

                        Tilbakemeldinga di blei ikkje send.                        Prøv ein gong til eller prøv igjen seinare. Du kan også                        
                            sjekke driftsmeldingane våre for meir informasjon.
                    





                    Last inn sida på nytt                









