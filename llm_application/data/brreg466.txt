



Slik registrerer du endringar på ein stiftelse

Sist oppdatert: 28. februar 2022.





Om du ønsker å gjere endringar på informasjonen som er registrert på stiftelsen, må du sende inn Samordna registermelding.







Registrer endringar
Samordna registermelding















Registrer endringar
Samordna registermelding

















 
                                Korleis registrerer eg nytt namn?                            



Du registrerer nytt namn ved å sende inn Samordna registermelding.
Det er kompetent organ, ofte styremøtet, som vedtar nytt namn. Dette inneber ei endring av stiftelsen sine vedtekter.
Næringsdrivande stiftelsar må innehalde ordet «stiftelse» eller orda «sjølveigande institusjon». For alminnelege stiftelsar er det ikkje noko slikt krav.
Vedleggskrav
Du må legge ved

protokoll frå kompetent organ som viser vedtak om endring av namn
oppdaterte vedtekter











 
                                Korleis registrerer eg ny adresse?                            



Du registrerer ny adresse ved å sende inn Samordna registermelding.
Ny forretningsadresse
Næringsdrivande stiftelsar:

Forretningsadressa skal vere ei norsk gate- eller vegadresse eller eit stadnamn.

Alminnelege stiftelsar:

Det er ikkje eit krav at ein alminneleg stiftelse skal ha ei forretningsadresse. Det er nok å oppgi ei postadresse.

Ny postadresse
Har stiftelsen registrert ei forretningsadresse, er det frivillig om du vil melde ei eiga postadresse. Om du ønsker posten sendt til ei anna adresse enn den registrerte forretningsadressa, kan du melde dette som postadresse.










 
                                Korleis registrerer eg nytt styre?                            



Når det er valt nytt styre i stiftelsen, skal du melde dette i Samordna registermelding.
Vedleggskrav
Du må legge ved

dokumentasjon som viser val/utnemning av nytt styre

Dokumentasjonen vil kunne variere avhengig av kven som har myndigheit til å velje styre. Her er nokre eksempel på slik dokumentasjon:

styremøteprotokoll
utskrift av kommunal møteprotokoll som viser oppnemning som følgje av verv
stadfesting på verv/rolle/stilling i dei tilfella styrevervet er på bakgrunn av dette
årsmøteprotokoll
generalforsamlingsprotokoll











 
                                Korleis registrerer eg ny dagleg leiar?                            



Når stiftelsen tilsett dagleg leiar, skal du melde dette i Samordna registermelding.
Dagleg leiar i ein næringsdrivande stiftelse
Stiftelsen har plikt til å ha dagleg leiar når stiftelsen har ein grunnkapital på tre millionar kroner eller meir. I slike tilfelle kan ikkje dagleg leiar vere den same som styrets leiar.
Vedleggskrav
Det er vanlegvis ikkje krav til vedlegg. Unntaket er om du som dagleg leiar sjølv sender inn melding, og du ikkje har roller i styret. Da må du legge ved

protokoll frå styremøtet som viser tilsettinga

Dagleg leiar i ein alminneleg stiftelse
Styret kan tilsette dagleg leiar, og det er ikkje noko krav til vedlegg.










 
                                Korleis kan eg fråtre rolla mi i stiftelsen?                            



Alle rolleinnehavarar kan melde eigen fråtreding. Når du fråtrer gir du avkall på alle rettar og plikter rolla di har. Du kan gjere dette i Samordna registermelding. Når fråtredinga er registrert vil både stiftelsen og du som fråtrer bli varsla om dette.










 
                                Korleis registrerer eg ny revisor?                            



Om stiftelsen vel ny revisor, skal du melde dette i Samordna registermelding. Det er kompetent organ, ofte styremøtet, som vel ny revisor.
Vedlegg næringsdrivande stiftelse

dokumentasjon som viser val av ny revisor

Vedlegg alminneleg stiftelse
Ingen










 
                                Korleis registrerer eg ny signatur?                            



Når stiftelsen endrar signatur, skal du melde dette i Samordna registermelding.
Du må legge ved

protokoll frå styremøtet som viser tildeling av signatur, dersom heile styre ikkje har signert i skjemaet.

Det må gå tydeleg fram at signatur er tildelt og om den er gitt i fellesskap eller kvar for seg.










 
                                Korleis melder eg vedtektsendring?                            



Vedtektsendring kan meldast i skjemaet Samordna registermelding.
Du kan lese meir om korleis du melder vedtektsendring i stiftelsar på nettsidene til Lotteri- og stiftelsestilsynet.










 
                                Korleis melder eg samanslåing?                            



Les om korleis du melder samanslåing av stiftelsar på Lotteri- og stiftelsestilsynet sine nettsider.










 
                                Korleis melder eg deling?                            



Les meir om korleis du melder deling av stiftelsar på Lotteri- og stiftelsestilsynet sine nettsider.










 
                                Korleis melder eg oppheving?                            



Oppheving kan meldast i skjemaet Samordna registermelding.
Les om korleis du melder oppheving av stiftelsar på Lotteri- og stiftelsestilsynet sine nettsider.











Fann du det du leita etter?

Vel tilbakemeldinga di

Ja
Nei






Så bra! Kva synst du om sida?
Det var dumt! Kva leita du etter?

Skriv kommentaren din her. Ikkje legg inn personopplysningar.


Ikkje skriv her, det er ei robotfelle            

                Uff, her er det ikkje plass til meir enn 255 teikn! Har du meir du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn eit telefonnummer eller fødselsnummer. Ta bort dette frå kommentaren og send inn. Vi vil berre ha den ærlege meininga di om sida, vi kan ikkje ta i mot personopplysningar her.            

            Vi svarer ikkje på denne kommentaren. Treng du hjelp, kontakt kundeservicen vår.            
Send inn



Takk!

                    Tilbakemeldinga di hjelper oss med å forbetre nettsida vår.                



Beklagar! Vi har problem med systema våre.

                        Tilbakemeldinga di blei ikkje send.                        Prøv ein gong til eller prøv igjen seinare. Du kan også                        
                            sjekke driftsmeldingane våre for meir informasjon.
                    





                    Last inn sida på nytt                









