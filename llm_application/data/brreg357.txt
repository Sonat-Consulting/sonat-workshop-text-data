



Registrering av båtlag, grunneigarlag eller andre lag

Sist oppdatert: 7. november 2021.





Skal du registrere aktivitetar som du i fellesskap med nokon andre har oppretta for å vareta private interesser?

Eksempel på slike interesser kan vere drift og vedlikehald av vatn-, veg-, garasje-, kloakk-, båt-, brygge- og grunneigarlag.
Kan laget mitt bli registrert og få eit organisasjonsnummer?
For å kunne bli registrert, er det eit krav at laget ditt er definert som ei organisasjonsform, og at reglane som gjeld denne er følgd. Dette vil bli kontrollert av oss før registrering.
Om ein skal organisere ein felles aktivitet, er tre typar organisering dei mest vanlege: Tingsrettsleg sameige, foreining og samvirkeføretak (SA). Andre typar er også mogleg, men normalt ikkje formålstenleg. Dei mest sentrale organisasjonsformene er lista opp i einingsregisterlova § 4.
Tingsrettsleg sameige blir regulert av sameigelova, men det meste av lova kan fråvikast ved avtale. For foreiningar finst det ingen eigen lov, men føresetnadene følger av ulovfesta foreiningsrett. Samvirkeføretak blir regulert av samvirkelova.
Vi kan verken tilrå eller vurdere organisasjonsform i forkant av registreringa, men dette er noko dei som er med i samanslutninga må fastsette. Du finn meir informasjon om desse organisasjonsformene under Nyttige lenker.
Må vi registrere oss?
Det er ingen krav om at ein organisasjon må registrerast, men mange omstende kan medføre at dette blir nødvendig, for eksempel om de skal drive næringsverksemd, ha tilsette, opprette bankkonto eller teikne straumabonnement.
Kva må vere på plass før registrering?
Om de allereie har ei organisering i samsvar med ei konkret organisasjonsform, kan de sende inn melding om registrering. Det er viktig å kontrollere at vedtektene stemmer med den valde organisasjonsforma og at relevant regelverk er følgt. Dersom det finst føresegner i vedtektene som ikkje er lovlege for den valde organisasjonsforma, må de endre vedtektene først. Slike endringar krev vedtak frå årsmøte.
Dersom de ikkje har ei organisasjonsform, må de først vurdere kva organisasjonsform som er mest formålstenleg, for så å formalisere dette. For foreining og samvirkeføretak gjer de dette ved å underskrive stiftelsesdokument, mens for tingsrettsleg sameige må de opprette ein sameigeavtale. Same kva organisasjonsform de vel, må de ha vedtekter som regulerer organisasjonen, med unnatak av tingsrettsleg sameige.
 




Nyttige lenker

Tingsrettsleg sameige




Lag og foreining




Samvirkeføretak (SA)




Einingsregisterlova





Samvirkesenteret








Fann du det du leita etter?

Vel tilbakemeldinga di

Ja
Nei






Så bra! Kva synst du om sida?
Det var dumt! Kva leita du etter?

Skriv kommentaren din her. Ikkje legg inn personopplysningar.


Ikkje skriv her, det er ei robotfelle            

                Uff, her er det ikkje plass til meir enn 255 teikn! Har du meir du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn eit telefonnummer eller fødselsnummer. Ta bort dette frå kommentaren og send inn. Vi vil berre ha den ærlege meininga di om sida, vi kan ikkje ta i mot personopplysningar her.            

            Vi svarer ikkje på denne kommentaren. Treng du hjelp, kontakt kundeservicen vår.            
Send inn



Takk!

                    Tilbakemeldinga di hjelper oss med å forbetre nettsida vår.                



Beklagar! Vi har problem med systema våre.

                        Tilbakemeldinga di blei ikkje send.                        Prøv ein gong til eller prøv igjen seinare. Du kan også                        
                            sjekke driftsmeldingane våre for meir informasjon.
                    





                    Last inn sida på nytt                









