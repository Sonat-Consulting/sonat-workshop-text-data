



Om Frivilligregisteret

Sist oppdatert: 1. februar 2023.





Frivilligregisteret er eit register over organisasjonar som driv frivillig verksemd.

Det er gratis og valfritt å registrere seg, men andre kan stille krav til registrering for å få status som frivillig organisasjon og å kunne ta del i goda deira.
Hovudoppgåve
Frivilligregisteret skal forbetre og forenkle samhandlinga mellom frivillige organisasjonar og offentlege myndigheiter. Registeret skal sikre systematisk informasjon som kan styrke det rettslege grunnlaget til, og kunnskapen om, den frivillige aktiviteten, og legge til rette for den offentlege politikken ovanfor frivillig sektor.
Kven kan registrerast?
Det er berre organisasjonar som driv frivillig verksemd som kan registrerast i Frivilligregisteret.
Som frivillig verksemd reknast aktivitetar som ikkje er basert på forteneste. Dette er aktivitetar som blir drivne av:

ikkje-økonomiske (ideelle) foreiningar
alminnelege stiftelsar som ikkje deler ut midlar, eller som utelukkande deler ut til frivillig verksemd
næringsdrivande stiftelsar som utelukkande deler ut til frivillig verksemd
aksjeselskap som utelukkande deler ut til frivillig verksemd

Eksempel på aktivitetar som ikkje blir rekna som frivillig verksemd:

aktivitetar organisert av det offentlege
aktivitetar som er basert på samvirkeprinsipp, og som omfattast av samvirkelova

Kva blir informasjonen brukt til?
Foreiningar og organisasjonar som er registrert i Frivilligregisteret kan:

delta i grasrotandelen, ei ordning som gjer det mogleg for spelarar hos Norsk Tipping å gi ein bestemt andel av innsatsbeløpet direkte til ein lokal frivillig organisasjon
få momskompensasjon, det vil seie at dei kan søke om å få kompensasjon for mons dei har betalt ved kjøp av varer og tenester

Informasjonen blir brukt til statistikk og forsking.
Kven er brukarane av registeret?

offentlege og private aktørar som ønsker oversikt over verksemder som driv frivillig aktivitet, i samband med for eksempel sponsing, tilskot og liknande
Norsk Tipping som forvaltar grasrotandelen
Lotteri- og stiftelsestilsynet som forvaltar MVA-kompensasjonen
alle som ønsker å sjå kven som er registrert i Frivilligregisteret. Søk i Frivilligregisteret.

Historia bak etableringa
Frivilligregisteret blei oppretta i 2009 etter initiativ frå dei frivillige organisasjonane. Med registrering av informasjon om den frivillige aktiviteten i Noreg, skulle samarbeidet mellom frivillige organisasjonar og offentlege myndigheiter forenklast og forbetrast. I regjeringa si Soria-Moria erklæring står det: «Det er viktig å redusera det administrative arbeidet i frivillige organisasjonar og frigjere meir tid til aktivitet.»
 






Søk etter føretak









Nyttige lenker

Registrere lag eller foreining




Informasjon om produkta våre




Registera våre







Fann du det du leita etter?

Vel tilbakemeldinga di

Ja
Nei






Så bra! Kva synst du om sida?
Det var dumt! Kva leita du etter?

Skriv kommentaren din her. Ikkje legg inn personopplysningar.


Ikkje skriv her, det er ei robotfelle            

                Uff, her er det ikkje plass til meir enn 255 teikn! Har du meir du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn eit telefonnummer eller fødselsnummer. Ta bort dette frå kommentaren og send inn. Vi vil berre ha den ærlege meininga di om sida, vi kan ikkje ta i mot personopplysningar her.            

            Vi svarer ikkje på denne kommentaren. Treng du hjelp, kontakt kundeservicen vår.            
Send inn



Takk!

                    Tilbakemeldinga di hjelper oss med å forbetre nettsida vår.                



Beklagar! Vi har problem med systema våre.

                        Tilbakemeldinga di blei ikkje send.                        Prøv ein gong til eller prøv igjen seinare. Du kan også                        
                            sjekke driftsmeldingane våre for meir informasjon.
                    





                    Last inn sida på nytt                









