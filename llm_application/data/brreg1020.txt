



Korleis vel eg namn på verksemda mi?

Sist oppdatert: 11. april 2023.





Her gir vi deg ei oversikt over kva du må tenke på når du vel namn på verksemda.

Når du vel namn må du passe på at namnet

inneheld korrekt føretaksnemning, for eksempel må eit aksjeselskap ha med ordet «aksjeselskap» eller AS i namnet, og at dette er plassert først eller sist i namnet
ikkje inneheld norske føretaksnemningar som gir uttrykk for noko anna enn verksemda si organisasjonsform. For eksempel kan eit aksjeselskap ikkje ha ordet stiftelse i namnet sitt.
ikkje inneheld utenlandske føretaksnemningar, for eksempel AG, GMBH, APS, OY, OYJ, LLP, LTD, PLC, AB, AB PUBL, INC
ikkje er eigna til å villeie
ikkje er eigna til å vekke forarging, som for eksempel ved bruk av banneord
inneheld minst tre bokstavar
ikkje er i strid med lov
at namnet ikkje aleine består av navnet på eit land, fylke eller ein kommune

Eit enkeltpersonføretak eller eit ansvarleg selskap kan ikkje innehalde namnet til ein annan person enn namnet til innehavar eller deltakar. Namn på eit enkeltpersonføretaket skal innehalde etternamn på innehavar.
Er verksemda registrert i Føretaksregisteret?
Er verksemda næringsdrivande og registrert i Føretaksregisteret, må du i tillegg passe på at namnet ikkje er identisk med eit anna namn som er registrert i Føretaksregisteret
 







 
                                Er namnet ledig?                            



Det er lurt å sjekke om namnet er ledig. Dette kan du enkelt gjere på navnesok.no. Om namnet er opptatt må du velje eit anna namn eller skaffe ei samtykkeerklæring frå verksemda som har namnet.










 
                                Kven kan velje namnet?                            



Det er kompetent organ, for eksempel generalforsamlinga i verksemda, selskapsmøtet eller årsmøtet, som må vedta namnet. Om verksemda har vedtekter, selskapsavtale eller reiarlagsavtale, inneber namneendringa også endring der.
Du registrerer nytt namn ved å sende inn Samordna registermelding. Du må legge ved

protokoll frå kompetent organ, for eksempel generalforsamling
eventuelt oppdaterte vedtekter/selskapsavtale/reiarlagsavtale
eventuelt samtykkeerklæring frå rettshavar ved namnelikheit.











 
                                Kan eg bruke eit anna namn på verksemda mi enn det som er registrert?                            



Når du marknadsfører verksemda, kan du bruke eit anna namn på verksemda enn det som er registrert. Dette namnet kan du for eksempel bruke på skilt, som logo eller domenenamn. Det registrerte offisielle namnet må likevel  gå fram på alle forretningsdokument, som brev, nettsider og fakturaer.










 
                                Har du ei undereining?                            



Verksemder som driv næringsverksemd og har ansatte, skal ha ei undereining registrert.
Mange vel eit anna namn på undereininga, som også kan brukast som marknadsføringsnamn. Vær merksam på at eige namn på undereininga ikkje har namnebeskyttelse. Ønsker du namnebeskyttelse på namnet på undereininga eller marknadsføringsnamn som ikkje er registrert som namn på undereininga, må du ta kontakt med Patentstyret.











Fann du det du leita etter?

Vel tilbakemeldinga di

Ja
Nei






Så bra! Kva synst du om sida?
Det var dumt! Kva leita du etter?

Skriv kommentaren din her. Ikkje legg inn personopplysningar.


Ikkje skriv her, det er ei robotfelle            

                Uff, her er det ikkje plass til meir enn 255 teikn! Har du meir du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn eit telefonnummer eller fødselsnummer. Ta bort dette frå kommentaren og send inn. Vi vil berre ha den ærlege meininga di om sida, vi kan ikkje ta i mot personopplysningar her.            

            Vi svarer ikkje på denne kommentaren. Treng du hjelp, kontakt kundeservicen vår.            
Send inn



Takk!

                    Tilbakemeldinga di hjelper oss med å forbetre nettsida vår.                



Beklagar! Vi har problem med systema våre.

                        Tilbakemeldinga di blei ikkje send.                        Prøv ein gong til eller prøv igjen seinare. Du kan også                        
                            sjekke driftsmeldingane våre for meir informasjon.
                    





                    Last inn sida på nytt                









