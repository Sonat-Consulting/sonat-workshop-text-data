



Om Partiregisteret

Sist oppdatert: 6. januar 2023.





Partiregisteret er et register over politiske partier som ønsker vern av partinavnet, i første rekke de landsomfattende partiene.

Registrering i registeret gir også enklere formkrav ved partiets listeforslag og for godkjenning av valgsedler.
Hovedoppgave
Partiregisteret er et register over politiske partier i Norge. Hovedformålet er å gi partier anledning til å skaffe seg enerett til å stille lister under partinavnet.
Registeret kontrollerer at det ikke blir registrert nye partinavn som kan forveksles med partinavn som  allerede er registrert i Partiregisteret. I tillegg må ikke nye partinavn bli forvekslet med ideologiske begreper, andre parti historisk og tradisjonelt, er blitt knyttet til. Nye partinavn skal heller ikke kunne forveksles med navn på samepolitiske virksomheter. Spørsmål om samepolitiske virksomheter kan rettes til Sametinget.
Hva og hvem kan registreres?
Alle partier som oppfyller vilkårene for registrering kan registrere seg i Partiregisteret. Her kan du lese mer om registrering, vedleggskrav og hvilke partinavn som er vernet.
Virkningen av registreringen opphører og partinavnet blir fritt når partiet ikke har stilt liste i noe valgdistrikt ved to påfølgende stortingsvalg.
Partiregisteret inneholde opplysninger om partiets utøvende organ, som etter valgloven skal representere partiet overfor valgmyndighetene. I tillegg inneholder  det opplysninger om partiets navn, organisasjonsnummer, adresse og kontaktperson som er registrert i Enhetsregisteret.
Hva brukes informasjonen til?
Registreringen i Partiregisteret gir grunnlag for hvem som kan representere partiet overfor valgmyndighetene. At et parti er registrert i Partiregisteret har også betydning for hvilke regler som gjelder i forbindelse med partiets listeforslag og for godkjenning av valgsedler. På lovdata sine sider kan du lese mer om krav til og behandling av listeforslag.
Hvem er brukerne av registeret?
Ved forberedelsen av valg legger valgmyndighetene til grunn de opplysningene som er registrert i Partiregisteret (etter at klagefristen er utløpt) per 31. mars i valgåret.
Historien bak etableringen
Under den tidligere valgloven var det etablert en ordning med registrering av politiske partier, hvor oppgaven var lagt til Oslo byfogdembete som notarius publicus. Regelverket om registrering av politiske partier fantes i daværende valglov fra 1985.
I forbindelse med ny valglov som trådte i kraft 1.9.2002 ble det foretatt en del endringer i ordningen med registrering av politiske partier. Blant annet ble det bestemt at det sentrale Partiregisteret skulle føres av Brønnøysundregistrene. Vi overtok føringen av Partiregisteret fra 01.09.2002.
 




Nyttige lenker

Registrene våre




Om valg - Valgdirektoratet








Fant du det du lette etter?

Velg din tilbakemelding

Ja
Nei






Så bra! Hva synes du om siden?
Det var dumt! Hva lette du etter?

Skriv kommentaren din her. Ikke legg inn personopplysninger.


Ikke skriv her, det er en robotfelle            

                Uff, her er det ikke plass til mer enn 255 tegn! Har du mer du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn et telefonnummer eller fødselsnummer. Ta bort dette fra kommentaren, og send inn. Vi vil bare ha din ærlige tilbakemelding om siden, vi kan ikke ta imot personopplysninger her.            

            Vi svarer ikke på denne kommentaren. Trenger du hjelp, kontakt kundeservicen vår.            
Send inn



Takk!

                    Tilbakemeldingen din hjelper oss med å forbedre nettsiden vår.                



Beklager! Vi har problemer med systemene våre.

                        Tilbakemeldingen din ble ikke sendt inn.                        Forsøk en gang til eller prøv igjen senere. Du kan også                        
                            sjekke driftsmeldingene våre for mer informasjon.
                    





                    Last inn siden på nytt                









