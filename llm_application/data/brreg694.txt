



Bu i Brønnøysund

Sist oppdatert: 23. august 2022.





Brønnøysund er ein hyggeleg liten kystby sør på Helgeland. Vi har korte avstandar til jobb, fritids- og servicetilbod.

Fly og kollektiv
Byen har gode kommunikasjonar med mange flyavgangar. Det er daglege flyavgangar til og frå Trondheim (ca 35 minutt), Bodø (ca 45 minutt) og til Oslo (ca 1,30 time) i sommarhalvåret. Hurtigruta legg til kai dagleg både på tur nordover og sørover. I tillegg har vi hurtigbåt som tar deg ut til Vega, Ylvingen og nabobyen vår Sandnessjøen.
Byliv
Som regionsenter byr Brønnøysund på eit godt utval av butikkar. Vi har fleire gode restaurantar med spennande lokalmat, utestader med konsertscene og quiz, kafear og eit yrande småbåtliv om sommaren.
Musikk og kultur
Brønnøysund har eit godt og breitt musikk- og kulturliv. Kvar sommar blir Rootsfestivalen arrangert med både nasjonale og internasjonale artistar. Vi har jazzklubb, bibliotek, kulturskule, barneteater, rockeverkstad og fleire kor og korps. Du kan også gå på kino og besøke ulike galleri.
Aktivitetar og friluftsliv
For deg som er glad i naturen er Brønnøysund ein perfekt base for å kome seg ut. Det er kort veg til flotte naturopplevingar på land, i fjellet og i skjergarden.
Området er eit toppturmekka både sommar og vinter. Det er kort veg til Lomsdalen-Visten nasjonalpark og både norske og svenske vintersportstader er innan rekkevidde. Det er også mange fine turløyper nære sentrum og landemerket vårt Torghatten er heilt unikt og må besøkast.
Regionen er tilrettelagd for øyhopping med sykkel og vi har Vegaøyan verdsarvområde like utanfor stuedøra. Brønnøysund har ein aktiv sjøsportklubb som driv med kajakk, segling og roing.
Brønnøysund har også to treningssenter, fleire idrettslag og Nordland sin største klatrehall.
Familieliv
Vi har eit godt oppvekstmiljø med full barnehagedekning. Vi har to vidaregåande skuler. Det er mange fritidstilbod å velje i for barn og unge. Korte avstandar gir deg meir tid i kvardagen, og bustadprisane er lågare enn i storbyane – og ja, vi har raskt internett frå fiber! Les meir på Brønnøy kommune sine nettsider.
Brønnøy kommune tilbyr gratis barnehageplass og SFO til tilflyttarar. Ordninga gjeld til 31.12.2023
 






Fann du det du leita etter?

Vel tilbakemeldinga di

Ja
Nei






Så bra! Kva synst du om sida?
Det var dumt! Kva leita du etter?

Skriv kommentaren din her. Ikkje legg inn personopplysningar.


Ikkje skriv her, det er ei robotfelle            

                Uff, her er det ikkje plass til meir enn 255 teikn! Har du meir du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn eit telefonnummer eller fødselsnummer. Ta bort dette frå kommentaren og send inn. Vi vil berre ha den ærlege meininga di om sida, vi kan ikkje ta i mot personopplysningar her.            

            Vi svarer ikkje på denne kommentaren. Treng du hjelp, kontakt kundeservicen vår.            
Send inn



Takk!

                    Tilbakemeldinga di hjelper oss med å forbetre nettsida vår.                



Beklagar! Vi har problem med systema våre.

                        Tilbakemeldinga di blei ikkje send.                        Prøv ein gong til eller prøv igjen seinare. Du kan også                        
                            sjekke driftsmeldingane våre for meir informasjon.
                    





                    Last inn sida på nytt                









