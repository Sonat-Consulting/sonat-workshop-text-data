



Utenlandsk insolvensbehandling

Sist oppdatert: 22. desember 2022.





Når det er åpnet en insolvensbehandling på en virksomhet i utlandet, kan den registreres i Norge hos Brønnøysundregistrene.

Dette gjelder både virksomheter som har et norskregistrert utenlandsk foretak, og virksomheter som ikke er registrert i Norge. Det er den utenlandske insolvensforvalteren som sørger for registreringen i Norge.
Utenlandske insolvensbehandlinger kunngjøres på brreg.no
Har virksomheten det er åpnet insolvensbehandling i et norskregistrert utenlandsk foretak, blir registreringen av insolvensbehandlingen kunngjort. Du finner den ved å søke på virksomhetens norske organisasjonsnummer. De virksomhetene som ikke har et norskregistrert utenlandsk foretak, blir lagt ut i en liste på nettsidene våre. Listen inneholder navn på virksomhetene det er åpnet insolvensbehandling i.
Fyll ut elektronisk skjema for å registrere insolvensbehandlingen
Den som er oppnevnt som insolvensforvalter i utlandet må fylle ut og sende inn insolvensskjema til Brønnøysundregistrene elektronisk. Til skjemaet må det legges ved en bekreftet kopi av oppnevnelsen av insolvensforvalteren, eller en attest utstedt av oppnevningsorganet. Bekreftelsen må være oversatt til norsk eller engelsk.
Avslutte eller endre insolvensbehandlingen
Du bruker samme skjema med vedlegg for å endre informasjon eller avslutte en insolvensbehandling. Når insolvensbehandlingen er avsluttet kan utenlandsk insolvensforvalter eller skyldner begjære registrerte opplysninger slettet. Skyldneren må dokumentere at insolvensbehandlingen er endelig avsluttet. Begjæringen og vedlegg må være på norsk eller engelsk.
 

Hva er insolvens?
Et selskap er insolvent når det er illikvid og insuffisient. Dette betyr at selskapet har problemer med å gjøre opp sine økonomiske forpliktelser etter hvert som de forfaller, og eiendelene dekker ikke gjelden det har.
En domstol kan beslutte at det skal åpnes konkurs hos et selskap som er insolvent, der insolvensen ikke er forbigående.
Gjeldsforhandling eller konkurs som er åpnet i utlandet, og som omfatter et selskap sin samlede formue kan kunngjøres og registreres i Norge.








Fant du det du lette etter?

Velg din tilbakemelding

Ja
Nei






Så bra! Hva synes du om siden?
Det var dumt! Hva lette du etter?

Skriv kommentaren din her. Ikke legg inn personopplysninger.


Ikke skriv her, det er en robotfelle            

                Uff, her er det ikke plass til mer enn 255 tegn! Har du mer du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn et telefonnummer eller fødselsnummer. Ta bort dette fra kommentaren, og send inn. Vi vil bare ha din ærlige tilbakemelding om siden, vi kan ikke ta imot personopplysninger her.            

            Vi svarer ikke på denne kommentaren. Trenger du hjelp, kontakt kundeservicen vår.            
Send inn



Takk!

                    Tilbakemeldingen din hjelper oss med å forbedre nettsiden vår.                



Beklager! Vi har problemer med systemene våre.

                        Tilbakemeldingen din ble ikke sendt inn.                        Forsøk en gang til eller prøv igjen senere. Du kan også                        
                            sjekke driftsmeldingene våre for mer informasjon.
                    





                    Last inn siden på nytt                









