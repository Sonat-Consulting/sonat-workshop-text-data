



Om Einingsregisteret

Sist oppdatert: 27. oktober 2021.





Einingsregisteret er ein viktig nasjonal felleskomponent som samlar inn, tar vare på og tilgjengeleggjer grunndata om verksemder.

Hovudoppgåve
Einingsregisteret skal fremje effektiv utnyttig og samordning av offentlege opplysningar om ulike typar verksemder. Registeret er eit sentralt grunndataregister som registrerer basisopplysningar om verksemder, slik at dei slepp å melde dei same opplysningane til fleire. Opplysningane blir kalla grunndata og blir brukt i stor skala på tvers av forvaltninga og blant private aktørar. Slik bidrar Einingsregisteret med forenkling, både for verksemdene og offentleg forvaltning.
Kva bli registrert?
Einingsregisteret tildeler eit ni-sifra organisasjonsnummer til alle som blir registrert. Slik får kvar enkelt verksemd ein unik identifikator som kan gjenbrukast av alle og som gjer utveksling av opplysningar enklare.
Grunndataa i registeret kan beskrivast som sentrale basisopplysningar som blir brukt av mange, som for eksempel namn, adresse, organisasjonsform, aktivitet/bransje og rollar. Einingsregisteret inneheld grunndata om ulike typar verksemder; enkeltpersonføretak, selskap, foreiningar, kommunar, sameige med fleire. Registrering i Einingsregisteret er eit vilkår for registrering i mange andre register, som Meirverdiavgiftsregisteret, Føretaksregisteret, NAV Aa-registeret, Stiftelsesregisteret, SSBs bedrifts- og føretaksregister og Konkursregisteret. I tillegg registrerer mange verksemder seg frivillig.
Alle opplysningane i Einingsregisteret er offentlege, med unntak av fødselsnummer og d-nummer, og registreringa er gratis.
Korleis blir informasjonen i Einingsregisteret brukt?
Mange er avhengige av opplysningane som finst i Einingsregisteret. Dei blir brukt på  tvers i forvaltninga og elles i samfunnet, både kommersielt og elles. Organisasjonsnummer er ei unik identifisering som gjer gjenbruk og utveksling av opplysningar enkelt. Vi tilgjengeleggjer data på ulike måtar, blant anna i sanntid, i tenester for opne data, samstundes som vi leverer daglege endringar i Einingsregisteret til ei rekke aktørar både i offentleg forvaltning og privat sektor.
Registrerte rollar i Einingsregisteret er sjølve grunnlaget for rettar og rollar i Altinn.
Som nasjonal felleskomponent bidrar også Einingsregisteret med grunnleggande opplysningar som blir gjenbrukt i forvaltninga ved etablering og drift av digitale tenester.
Historia bak etableringa
Einingsregisteret blei opna i 1995, og var eit av dei viktigaste effektiviseringstiltaka i forvaltninga på den tida. Grunndata frå fleire sentrale register blei samla, og det blei etablert ein felles identifikator; organisasjonsnummer. I staden for at kvar offentlege etat sender ut kvar sitt skjema til verksemdene, sørger Einingsregisteret for at opplysningane kan hentast frå ein stad.
 




Nyttige lenker

Informasjon om produkta våre




Registera våre




Om organisasjonsnummeret







Fann du det du leita etter?

Vel tilbakemeldinga di

Ja
Nei






Så bra! Kva synst du om sida?
Det var dumt! Kva leita du etter?

Skriv kommentaren din her. Ikkje legg inn personopplysningar.


Ikkje skriv her, det er ei robotfelle            

                Uff, her er det ikkje plass til meir enn 255 teikn! Har du meir du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn eit telefonnummer eller fødselsnummer. Ta bort dette frå kommentaren og send inn. Vi vil berre ha den ærlege meininga di om sida, vi kan ikkje ta i mot personopplysningar her.            

            Vi svarer ikkje på denne kommentaren. Treng du hjelp, kontakt kundeservicen vår.            
Send inn



Takk!

                    Tilbakemeldinga di hjelper oss med å forbetre nettsida vår.                



Beklagar! Vi har problem med systema våre.

                        Tilbakemeldinga di blei ikkje send.                        Prøv ein gong til eller prøv igjen seinare. Du kan også                        
                            sjekke driftsmeldingane våre for meir informasjon.
                    





                    Last inn sida på nytt                









