



Slik registrerer du endringer på en stiftelse

Sist oppdatert: 28. februar 2022.





Hvis du ønsker å gjøre endringer på informasjonen som er registrert på stiftelsen, må du sende inn Samordnet registermelding.







Registrere endringer
Samordnet registermelding















Registrere endringer
Samordnet registermelding

















 
                                Hvordan registrerer jeg nytt navn?                            



Du registrerer nytt navn ved å sende inn Samordnet registermelding.
Det er kompetent organ, ofte styremøtet, som vedtar nytt navn. Dette innebærer endring av stiftelsen sine vedtekter.
Næringsdrivende stiftelser må inneholde ordet «stiftelse» eller ordene «selveiende institusjon». For alminnelige stiftelser er det ikke slikt krav.
Vedleggskrav
Du må legge ved

protokoll fra kompetent organ som viser vedtak om endring av navn
oppdaterte vedtekter











 
                                Hvordan registrerer jeg ny adresse?                            



Du registrerer ny adresse ved å sende inn Samordnet registermelding.
Ny forretningsadresse
Næringsdrivende stiftelse:

Forretningsadressen skal være en norsk gate- eller veiadresse eller et stedsnavn

Alminnelig stiftelse:

Det er ikke et krav at en alminnelig stiftelse skal ha en forretningsadresse. Det er nok å oppgi en postadresse.

Ny postadresse
Har stiftelsen registrert forretningsadresse er det frivillig om du vil melde en egen postadresse. Hvis du ønsker posten tilsendt til en annen adresse enn den registrerte forretningsadressen, kan du melde dette som postadresse.










 
                                Hvordan registrerer jeg nytt styre?                            



Når det er valgt nytt styre i stiftelsen, skal du melde dette i Samordnet registermelding.
Vedleggskrav
Du må legge ved

dokumentasjon som viser valg/utnevnelse av nytt styre

Dokumentasjonen vil kunne variere avhengig av hvem som har myndighet til å velge styre. Her er noen eksempler på slik dokumentasjon:

styremøteprotokoll
utskrift av kommunal møteprotokoll som viser oppnevnelse som følge av verv
bekreftelse på verv/rolle/stilling i de tilfeller styrevervet er på bakgrunn av dette
årsmøteprotokoll
generalforsamlingsprotokoll











 
                                Hvordan registrerer jeg ny daglig leder?                            



Når stiftelsen ansetter daglig leder, skal du melde dette i Samordnet registermelding.
Daglig leder i en næringsdrivende stiftelse
Stiftelsen vil ha plikt til å ha daglig leder når stiftelsen har en grunnkapital på tre millioner kroner eller mer. I slike tilfeller kan daglig leder ikke være den samme som styrets leder.
Vedleggskrav
Det er vanligvis ingen krav til vedlegg. Unntaket er hvis du som daglig leder selv sender inn melding, og du ikke har roller i styret. Da må du legge ved

protokoll fra styremøte som viser ansettelsen

Daglig leder i en alminnelig stiftelse
Styret kan ansette daglig leder, og det er ikke noe krav til vedlegg.










 
                                Hvordan kan jeg fratre min rolle i stiftelsen?                            



Alle rolleinnehavere kan melde egenfratreden. Når du fratrer gir du avkall på alle rettigheter og plikter som din rolle har. Du kan gjøre dette i Samordnet registermelding. Når fratredelsen er registrert vil både stiftelsen og du som fratrer bli varslet om dette.










 
                                Hvordan registrerer jeg ny revisor?                            



Hvis stiftelsen velger ny revisor, skal du melde dette i Samordnet registermelding. Det er kompetent organ, ofte styremøtet, som velger ny revisor.
Vedlegg næringsdrivende stiftelse

dokumentasjon som viser valg av ny revisor

Vedlegg alminnelig stiftelse

Ingen.











 
                                Hvordan registrerer jeg ny signatur?                            



Når stiftelsen endrer signatur, skal du melde dette i Samordnet registermelding.
Du må legge ved

protokoll fra styremøtet som viser tildeling av signatur, hvis ikke hele styret har signert i skjemaet.

Det må gå tydelig frem at signatur er tildelt, og om den er gitt i fellesskap eller hver for seg.










 
                                Hvordan melder jeg vedtektsendring?                            



Vedtektsendring kan meldes i skjemaet Samordnet registermelding.
Du kan lese mer om hvordan du melder vedtektsendring på stiftelser på nettsidene til Lotteri- og Stiftelsestilsynet.










 
                                Hvordan melder jeg sammenslåing?                            



Les om hvordan du melder sammenslåing av stiftelser på Lotteri- og stiftelsestilsynet sine nettsider.










 
                                Hvordan melder jeg deling?                            



Les om hvordan du melder deling av stiftelser på Lotteri- og stiftelsestilsynet sine nettsider.










 
                                Hvordan melder jeg oppheving?                            



Oppheving kan meldes i skjemaet Samordnet registermelding.
Les om hvordan du melder oppheving av stiftelser på Lotteri- og stiftelsestilsynet sine nettsider.











Fant du det du lette etter?

Velg din tilbakemelding

Ja
Nei






Så bra! Hva synes du om siden?
Det var dumt! Hva lette du etter?

Skriv kommentaren din her. Ikke legg inn personopplysninger.


Ikke skriv her, det er en robotfelle            

                Uff, her er det ikke plass til mer enn 255 tegn! Har du mer du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn et telefonnummer eller fødselsnummer. Ta bort dette fra kommentaren, og send inn. Vi vil bare ha din ærlige tilbakemelding om siden, vi kan ikke ta imot personopplysninger her.            

            Vi svarer ikke på denne kommentaren. Trenger du hjelp, kontakt kundeservicen vår.            
Send inn



Takk!

                    Tilbakemeldingen din hjelper oss med å forbedre nettsiden vår.                



Beklager! Vi har problemer med systemene våre.

                        Tilbakemeldingen din ble ikke sendt inn.                        Forsøk en gang til eller prøv igjen senere. Du kan også                        
                            sjekke driftsmeldingene våre for mer informasjon.
                    





                    Last inn siden på nytt                









