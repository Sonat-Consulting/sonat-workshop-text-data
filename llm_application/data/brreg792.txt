



Endre eigar av enkeltpersonføretak

Sist oppdatert: 4. november 2022.





Eit enkeltpersonføretak kan ikkje overdragast frå ein innehavar til ein annan. 

Grunnen til dette er at innehavar er identifisert gjennom føretaket sitt, og har fullt personleg ansvar for gjeld og plikter føretaket har.
Det er berre ved uskifte eit enkeltpersonføretak kan skifte innehavar.
Organisasjonsnummeret følger enkeltpersonføretaket og innehavaren til dette blir sletta.
Overføring av aktivitet
Du kan som hovudregel ikkje overføre enkeltpersonføretaket til ein annan innehavar, men du kan overføre aktiviteten føretaket driv til eit anna føretak.
Overføring av aktivitet gjer du ved å melde overføring av aktivitet til eit anna føretak. Eventuelt kan den som skal overta aktiviteten melde overtaking.
Her kan du sjå korleis du registrerer endringar for enkeltpersonføretaket ditt.
Uskifte
Attlevande ektefelle i uskifte kan tre inn som ny innehavar i enkeltpersonføretak etter ektefellen sin. Enkeltpersonføretaket vil då behalde det same organisasjonsnummeret. Vi gjer merksam på at dette ikkje gjeld for sambuar som sit i uskifte.
Ved skifte av innehavar ved uskifte, skal namnet til den nye innehavaren registrerast i føretaksnamnet. Attlevande ektefelle har høve til å behalde det opphavlege namnet på enkeltpersonføretaket. Namn på ny innehavar blir då registrert i tillegg.
Vedlegg ved registrering:

uskifteattest

 






Nyttige lenker

Arvelova





Undereining







Fann du det du leita etter?

Vel tilbakemeldinga di

Ja
Nei






Så bra! Kva synst du om sida?
Det var dumt! Kva leita du etter?

Skriv kommentaren din her. Ikkje legg inn personopplysningar.


Ikkje skriv her, det er ei robotfelle            

                Uff, her er det ikkje plass til meir enn 255 teikn! Har du meir du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn eit telefonnummer eller fødselsnummer. Ta bort dette frå kommentaren og send inn. Vi vil berre ha den ærlege meininga di om sida, vi kan ikkje ta i mot personopplysningar her.            

            Vi svarer ikkje på denne kommentaren. Treng du hjelp, kontakt kundeservicen vår.            
Send inn



Takk!

                    Tilbakemeldinga di hjelper oss med å forbetre nettsida vår.                



Beklagar! Vi har problem med systema våre.

                        Tilbakemeldinga di blei ikkje send.                        Prøv ein gong til eller prøv igjen seinare. Du kan også                        
                            sjekke driftsmeldingane våre for meir informasjon.
                    





                    Last inn sida på nytt                









