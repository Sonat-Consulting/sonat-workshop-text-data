



Starte og drive en frivillig organisasjon




 


Frivillig sektor fungerer som et lim i det norske samfunnet. Sektoren bidrar til å skape positive opplevelser for enkeltindivider og løse samfunnsutfordringer.

Verdier som kan måles i bedre livskvalitet og en positiv samfunnsutvikling med en velfungerende frivillig sektor er derfor viktig for vårt samfunn – og vårt demokrati.
79 % av Norges befolkning er involvert i frivillig sektor. Vi trenger å sikre et fortsatt stort engasjement. Det er derfor viktig at det skal være enkelt å starte og drive en frivillig organisasjon. Minst mulig aktivitet skal brukes på byråkrati. Kreftene skal gå til å skape engasjement og et bredt tilbud av aktiviteter og tjenester.
I prosjektet Starte og drive en frivillig organisasjon samarbeidet statlig og kommunal forvaltning med frivilligheten i å tilrettelegge for morgendagens frivillighet gjennom å forenkle og forbedre frivillig sektors møte med offentlig sektor.
Prosjektet var initiert av Brønnøysundregistrene i samarbeid med Kulturdepartementet, Frivillighet Norge og Fundraising Norge. Kommunesektorens organisasjon (KS) var også sentral i arbeidet. Prosjektet ble gjennomført i 2021.
Vil du vite mer om prosjektet? Ta kontakt med Øyvind Husby i Brønnøysundregistrene.
 





Om prosjektet Starte og drive en frivillig organisasjon













Sluttrapport for prosjektet

Les eller last ned pdf (96MB)











