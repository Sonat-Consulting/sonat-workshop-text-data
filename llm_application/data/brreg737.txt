



Endre opplysninger for et aksjeselskap

Sist oppdatert: 26. september 2022.





Hvis det har skjedd endringer i informasjonen som er registrert på selskapet, må du melde fra om dette i Samordnet registermelding.







Registrer endringer
Samordnet registermelding















Registrer endringer
Samordnet registermelding

















 
                                Hvordan endrer jeg navn?                            



Du registrerer nytt navn ved å sende inn Samordnet registermelding.
Det er generalforsamlingen som vedtar nytt navn. Endringen innebærer endring av selskapets vedtekter.
Du må legge ved

generalforsamlingsprotokoll
oppdaterte vedtekter

På siden Hvordan velger jeg navn på selskapet mitt? kan du lese mer om valg av navn og hvilke hensyn du må ta.










 
                                Hvordan endrer jeg adresse?                            



Du registrerer ny adresse ved å sende inn Samordnet registermelding.
Ny forretningsadresse
Forretningsadressen til et aksjeselskap skal være en norsk gate- eller veiadresse eller et stedsnavn.
Ny postadresse
Hvis du ønsker posten tilsendt til en annen adresse enn den registrerte forretningsadressen, kan du melde dette som postadresse.










 
                                Hvordan endrer jeg hvem som sitter i styret?                            



Når selskapet har valgt nytt styre, skal du melde dette i Samordnet registermelding. Før opp hele styret sånn som det framstår etter valget, inkludert eventuelle varamedlemmer.
Det er hovedsakelig generalforsamlingen som velger styret.
Du må legge ved

protokoll fra generalforsamling som viser vedtaket











 
                                Hvordan endrer jeg hvem som er daglig leder?                            



Når selskapet ansetter daglig leder, skal du melde dette i Samordnet registermelding.
Det er vanligvis ingen krav til vedlegg
Unntaket er hvis du som daglig leder selv sender inn melding, og du ikke har roller i styret. Da må du legge ved

protokoll fra styremøte som viser ansettelsen











 
                                Hvordan endrer jeg hvem som har signaturrett?                            



Når selskapet endrer signatur, skal du melde dette i Samordnet registermelding.
Du må legge ved:

protokoll fra styremøtet som viser tildeling av signatur, hvis ikke hele styret har signert i skjemaet.

Det må gå tydelig frem at signatur er tildelt, og om dem som har fått signatur skal ha den i fellesskap eller hver for seg.










 
                                Hvordan registrerer jeg meldepliktig avtale etter § 3-8?                            



Avtale med en aksjeeier, aksjeeiers morselskap, et styremedlem eller daglig leder der selskapet skal motta eiendeler, tjenester eller ytelser mot betaling som utgjør mer enn 2,5 prosent av balansesummen i selskapets sist godkjente årsregnskap, må være godkjent av styret for å være gyldig. Dette gjelder også når avtalen er inngått med noen i nær relasjon til aksjeeier, aksjeeiers morselskap, et styremedlem eller daglig leder eller noen som handler på vegne av disse.
Styret må utarbeide en redegjørelse for avtalen. Denne skal inneholde en erklæring om at det er rimelig samsvar mellom verdien av det selskapet skal ut med og verdien av det selskapet skal motta. Redegjørelsen skal være datert, bekreftet av revisor og undertegnet av hele styret. Redegjørelsen skal være lagt ved innkallingen til generalforsamlingen, og meldes til oss når den er godkjent.
I tillegg skal styret avgi en erklæring om at

avtalen er i selskapets interesse
det er rimelig samsvar mellom verdien av det selskapet skal ut med og verdien av det selskapet skal motta, og
kravet til forsvarlig egenkapital og likviditet er oppfylt

Du må legge ved

redegjørelsen
erklæring fra styret
revisors bekreftelse av redegjørelsen











 
                                Selskapet skal ikke ha revisor, hvordan endrer jeg dette?                            



Skal du melde fravalg for et selskap som allerede har registrert revisor, må du legge ved

generalforsamlingsprotokoll

Mer informasjon om revisjon finner du under «Nyttige lenker» til høyre på denne siden.










 
                                Hvordan kan jeg fratre min rolle i selskapet?                            



Alle rolleinnehavere kan melde egenfratreden. Når du fratrer gir du avkall på alle rettigheter og plikter som din rolle har. Du gjør dette i Samordnet registermelding. Når fratredelsen er registrert vil både aksjeselskapet og du som fratrer bli varslet om dette.




Se eksempel på styremøteprotokoll (PDF)
 




Nyttige lenker

Fravalg av revisjon




Foretaksregisterloven








Fant du det du lette etter?

Velg din tilbakemelding

Ja
Nei






Så bra! Hva synes du om siden?
Det var dumt! Hva lette du etter?

Skriv kommentaren din her. Ikke legg inn personopplysninger.


Ikke skriv her, det er en robotfelle            

                Uff, her er det ikke plass til mer enn 255 tegn! Har du mer du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn et telefonnummer eller fødselsnummer. Ta bort dette fra kommentaren, og send inn. Vi vil bare ha din ærlige tilbakemelding om siden, vi kan ikke ta imot personopplysninger her.            

            Vi svarer ikke på denne kommentaren. Trenger du hjelp, kontakt kundeservicen vår.            
Send inn



Takk!

                    Tilbakemeldingen din hjelper oss med å forbedre nettsiden vår.                



Beklager! Vi har problemer med systemene våre.

                        Tilbakemeldingen din ble ikke sendt inn.                        Forsøk en gang til eller prøv igjen senere. Du kan også                        
                            sjekke driftsmeldingene våre for mer informasjon.
                    





                    Last inn siden på nytt                









