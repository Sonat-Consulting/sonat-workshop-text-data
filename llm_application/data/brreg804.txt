



Hefte på person

Sist oppdatert: 21. november 2022.





Vi gir deg ei oversikt som viser kva hefte som er registrerte på deg hos oss.

I nettbutikken vår kan du bestille ein panteattest på fødselsnummer som viser kva hefte som er registrerte på deg, bortsett frå opplysningar om inkje til utlegg (ingen verdiar å ta pant i) og utleggstrekk (trekk i lønn/trygd). Under vil du finne informasjon om hefte som kan registrerast på ein person hos oss.
 







 
                                Salspant i motorvogn                            



Når det er registrert eit salspant i motorvogn, vil det seie at for eksempel banken har tatt sikkerheit i bilen for lånet dei har gitt kjøpar. For å finne ut om det er registrert salspant, kan du søke på Hefte i motorvogn.










 
                                Leasingavtale                            



Når du inngår ein leasingavtale på ein bil, vil det seie at du inngår ein avtale om langtidsleige av bilen. Fordi leasing liknar meir på eit salspantkjøp eller eit kredittkjøp, enn ein leigeavtale, gjeld same reglar som for salspant også for leasing.










 
                                Utleggspant                            



Utleggspant er sikkerheit for eit pengekrav som blir stifta med hjelp frå namsmyndigheitene. Utleggspant er sikkerheit for eit pengekrav der saksøkar kan krevje utlegg i saksøkte sine eigedelar. Om det ikkje finst midlar hos saksøkte å ta utlegg i, kan dette føre til utleggstrekk (trekk i lønn/trygd) eller inkje til utlegg.










 
                                Utleggstrekk og Inkje til utlegg                            



Inkje til utlegg betyr ingen verdiar å ta pant i.
Om du ikkje gjer opp eit pengekrav frivillig, kan namsmannen pålegge arbeidsgivar eller NAV om å trekke ein fast sum frå lønna eller trygda di (utleggstrekk). Dette for å sikre og realisere kravet.
Opplysningar om inkje til utlegg og utleggstrekk vil ikkje gå fram av ein panteattest. Dei blir berre gitt til den det gjeld, til advokatar, finansinstitusjonar, inkassobyrå, kredittopplysningsbyrå og offentlege myndigheiter med teieplikt.
Ønsker du å sjå om det er registrert utleggstrekk eller inkje til utlegg på deg sjølv, kan du logge inn på Mi side. Andre aktørar som har lov til å sjå desse opplysningane må bestille dei per telefon. Les meir om prisar og korleis du bestiller stadfesting på utleggstrekk og inkje til utlegg.










 
                                Arrest                            



Arrest er ei mellombels sikring, og skal sikre eit framtidig oppgjer av eit enno ikkje forfalle pengekrav. Arresten inneber at skyldnar mister retten til å disponere rettsleg over det arresterte formuesgodet, for eksempel ved sal eller pantsetting. Arrest kan takast i kvart formuesgode som det kan takast utleggspant i.
Sjå informasjon frå politiet om arrest.










 
                                Gjeldsordning                            



Vi tinglyser opning av gjeldsforhandling. Den blir sletta når det blir registrert ei gjeldsordning eller gjeldsforhandlingsperioden er stoppa utan at det er avtalt frivillig eller tvungen gjeldsordning. Opplysingar om opning av gjeldsforhandling og gjeldsordning går fram av panteattesten, men innhaldet i gjeldsordningsavtalen er unntatt offentlegheit.










 
                                Verjemål                            



Privatpersonar kan vere under frivillig eller tvunge verjemål. Vi tinglyser vedtak om

mellombels fråtaking av den rettslegen handleevna
dom om fråtaking av den rettslege handleevna

Stadfesting av framtidsfullmakt
Ei framtidsfullmakt er ein formell rett du kan gi til éin eller fleire personar om å representere deg den dagen du på grunn av demens eller annan alvorleg sjukdom, ikkje lenger er i stand til å ta stilling til viktige spørsmål på eigne vegner.
Framtidsfullmakta er gyldig frå den dagen du oppretta ho, men den trer ikkje i kraft før den dagen du ikkje lengre kan vareta dine eigne interesser.
Når framtidsfullmakta har tredd i kraft, kan den som representerer deg be Statsforvaltaren om å stadfeste framtidsfullmakta. Statsforvaltaren sender stadfestinga blant anna til registrering i Lausøyreregisteret. Om du har roller eller verv i ei verksemd, blir stadfestinga også registrert i Einings- eller Føretaksregisteret, slik at alle har moglegheit til å sjå kven som representerer deg.
For meir informasjon om kva som er lurt å ha med i ei framtidsfullmakt, kven som kan vere fullmektig og kva krav som gjeld, sjå nettsidene til Statsforvaltaren.










 
                                Abandonering                            



Ved abandonering frigir konkursbuet eigedelar som er utan verdi til skyldnar. Bustyrar sørger for at abandonering blir tinglyst hos oss.










 
                                Privat beslagsforbod                            



Når det er registrert eit privat beslagsforbod, kan ikkje ein kreditor ta beslag i ein person sine konkrete eigedelar ved utlegg, gjeldsforhandling, konkurs eller offentleg skifte av insolvent dødsbu. Private beslagsforbod kan avtalast i eit testament eller gåvebrev. Givaren kan fastsette at beslagsforbodet også skal sikre mottakaren sine arvingar.










 
                                Pant i næringsverksemd                            



Personleg næringsdrivande kan blant anna pantsette varelager, driftstilbehøyr, landbrukslausøyre.











Fann du det du leita etter?

Vel tilbakemeldinga di

Ja
Nei






Så bra! Kva synst du om sida?
Det var dumt! Kva leita du etter?

Skriv kommentaren din her. Ikkje legg inn personopplysningar.


Ikkje skriv her, det er ei robotfelle            

                Uff, her er det ikkje plass til meir enn 255 teikn! Har du meir du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn eit telefonnummer eller fødselsnummer. Ta bort dette frå kommentaren og send inn. Vi vil berre ha den ærlege meininga di om sida, vi kan ikkje ta i mot personopplysningar her.            

            Vi svarer ikkje på denne kommentaren. Treng du hjelp, kontakt kundeservicen vår.            
Send inn



Takk!

                    Tilbakemeldinga di hjelper oss med å forbetre nettsida vår.                



Beklagar! Vi har problem med systema våre.

                        Tilbakemeldinga di blei ikkje send.                        Prøv ein gong til eller prøv igjen seinare. Du kan også                        
                            sjekke driftsmeldingane våre for meir informasjon.
                    





                    Last inn sida på nytt                









