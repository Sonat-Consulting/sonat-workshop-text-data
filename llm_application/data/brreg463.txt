



Nedsetting av grunnkapital i næringsdrivande stiftelsar

Sist oppdatert: 28. februar 2022.





Nedsetting av grunnkapital skal meldast til Føretaksregisteret innan seks veker etter at avgjerda blei tatt. 

Kapitalnedsetting skal kunngjerast på Brønnøysundregistera sine kunngjeringssider. Om nedsettinga av grunnkapitalen krev kreditorvarsel, gjeld ein kreditorfrist på seks veker.
Kapitalnedsetting som krev kreditorvarsel melder du til Føretaksregisteret i to trinn. Desse to trinna er avgjerd om kapitalnedsetting og gjennomføring.
 







 
                                Avgjerd om kapitalnedsetting                            



Avgjerd om å sette ned grunnkapitalen blir tatt av styret. Styret kan ikkje ta ei slik avgjerd dersom det går fram av vedtektene, eller på annan måte er bestemt av opprettaren, at den opphavlege grunnkapitalen ikkje skal kunne brukast til utdelingar. Grunnkapitalen kan ikkje under nokre omstende settast ned slik at han blir lågare enn 200 000 kroner.
Nedsettingsbeløpet kan berre brukast til:

dekning av tap som ikkje kan dekkast på andre måtar, eller
overføring til annan eigenkapital

Avgjerda skal vise nedsettingsbeløpet, og kva beløpet skal brukast til. Kapitalnedsettinga skal meldast til Føretaksregisteret innan seks veker etter at avgjerda blei tatt. Er ikkje kapitalnedsettinga meld innan fristen, fell han bort.
Kreditorvarsel
Om nedsettingsbeløpet heilt eller delvis skal brukast til overføring til annan eigenkapital, skal Føretaksregisteret gjere ei kunngjering av nedsettingsavgjerda. Kreditorfristen er seks veker.
Vedlegg trinn 1
Du må legge ved

protokoll frå styremøte som viser avgjerda











 
                                Gjennomføring av kapitalnedsetting                            



Når kreditorfristen har gått ut og forholdet til kreditorane er avklart, skal melding om gjennomføring av kapitalnedsetting sendast til Føretaksregisteret. Kapitalnedsettinga fell bort om ikkje Føretaksregisteret har fått melding om gjennomføring innan eitt år etter at nedsettinga vart vedtatt.
Vedlegg trinn 2
Du må legge ved

oppdaterte vedtekter
stadfesting frå styret og revisor om at forholdet til selskapet sine kreditorar ikkje er til hinder for at avgjerda trer i kraft











 
                                Kapitalnedsetting til dekning av tap                            



Om heile nedsettingsbeløpet skal brukast til dekning av tap som ikkje kan dekkast på annan måte, kan nedsettinga gjennomførast utan kreditorvarsel. Da melder du både avgjerd og gjennomføring i eitt trinn.
Avgjerd og gjennomføring
Du må legge ved

protokoll frå styremøtet som viser avgjerda
oppdaterte vedtekter
revisorerklæring som stadfester at nedsettingsbeløpet går til dekning av tap som ikkje kan dekkast på annan måte










Ingen lenkeboks




Fann du det du leita etter?

Vel tilbakemeldinga di

Ja
Nei






Så bra! Kva synst du om sida?
Det var dumt! Kva leita du etter?

Skriv kommentaren din her. Ikkje legg inn personopplysningar.


Ikkje skriv her, det er ei robotfelle            

                Uff, her er det ikkje plass til meir enn 255 teikn! Har du meir du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn eit telefonnummer eller fødselsnummer. Ta bort dette frå kommentaren og send inn. Vi vil berre ha den ærlege meininga di om sida, vi kan ikkje ta i mot personopplysningar her.            

            Vi svarer ikkje på denne kommentaren. Treng du hjelp, kontakt kundeservicen vår.            
Send inn



Takk!

                    Tilbakemeldinga di hjelper oss med å forbetre nettsida vår.                



Beklagar! Vi har problem med systema våre.

                        Tilbakemeldinga di blei ikkje send.                        Prøv ein gong til eller prøv igjen seinare. Du kan også                        
                            sjekke driftsmeldingane våre for meir informasjon.
                    





                    Last inn sida på nytt                









