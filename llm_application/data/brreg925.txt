



Søke om ettergiving av forseinkingsgebyret eller fritak frå solidaransvar

Sist oppdatert: 8. februar 2023.





Det er mogleg å søke om ettergiving av forseinkingsgebyret eller fritak frå solidaransvar. Solidaransvar inneber at fleire er personleg ansvarleg for same krav.

Forseinkingsgebyret må vere stoppa før du kan søke om ettergiving eller fritak. Du kan ikkje klage på gebyret eller avvise det.
Søknaden skal vere skriftleg. Du må forklare kvifor komplett årsrekneskap ikkje blei sendt til Rekneskapsregisteret innan fristen og du må dokumentere årsakene som du legg til grunn.
Du må betale forseinkingsgebyret sjølv om du søkjer om ettergiving eller fritak.
Vilkår for ettergiving eller fritak frå solidaransvar
Rekneskapsregisteret skal vurdere om årsaka i søknaden oppfyller vilkåra utanfor den rekneskapspliktiges kontroll eller særlege rimeleghetsgrunnar. Vilkåra er strenge og det er vanskeleg å få ettergitt forseinkingsgebyret eller å få fritak frå solidaransvaret. Det er berre i spesielle tilfelle at vi kan ettergi forseinkingsgebyret heilt eller delvis. Dei same vilkåra gjeld for fritak frå solidaransvaret.
 







 
                                Årsaker som kan føre til ettergiving eller fritak                            



Eksempel på slike årsaker er

akutt eller alvorleg sjukdom
datahavari
beslag av rekneskapsmateriale
brann
tjuveri
covid-19 (gjeld kun for rekneskapsåret 2019 og 2020)











 
                                Årsaker som ikkje fører til ettergiving eller fritak                            



Eksempel på slike årsaker er

vankunne omlover og reglar som gjeld
alder
sjukdom hos berre ein av fleire solidaransvarlege
når styrevervet er ein formalitet
ikkje fått påminning om innsending av årsrekneskap
lita eller inga drift i verksemda
at verksemda er under avvikling
at verksemda har eit velgjerande formål, blir drive på dugnad eller ikkje driv næring
misforståingar og andre interne forhold mellom dykk og rekneskapsførar/revisor
dårleg økonomi i verksemda
at forseinkingsgebyret er urimeleg stort
arbeidspress





Forhold utanfor den rekneskapspliktige sin kontroll
For at vilkåret kan føre til ettergiving eller fritak, må du dokumentere at det oppstod uventa forhold som var utanfor kontrollen din i rolla som ansvarleg for verksemda. Du må dessutan ha gjort alt som var mogleg for å overhalde innsendingsplikta. Det må også vere samanheng mellom det som har skjedd og at årsrekneskapen ikkje blei send før fristen.
Særlege rimeleghetsgrunnar
Vilkåret gjeld når det blir heilt urimeleg å oppretthalde gebyret. Dette skjer berre i svært spesielle tilfelle.
Skal du søke om ettergiving eller fritak?
Du sender søknaden til:
Rekneskapsregisteret
Postboks 900
8910 Brønnøysund
Du kan også sende søknaden på e-post eller via kontaktskjemaet vårt, om den ikkje inneheld sensitiv informasjon.
Har du fått avslag på søknad?
Om du får avslag på søknad om ettergiving av forseinkingsgebyret, eller fritak frå solidaransvaret, kan du klage på vedtaket. Klagefristen er 3 veker frå du mottek avslaget. Klagen skal vere skriftleg og og underteikna. Du må forklare og dokumentere årsakene som du legg til grunn. Vi vurderer da saka på nytt. Om vi ikkje endrar vedtaket, blir ho send vidare til klageinstansen hos Statens innkrevjingssentral.
Du sender klagen til
Rekneskapsregisteret
Postboks 900
8910 Brønnøysund
Du kan også sende klagen til e-postadressa e-postadressa vår eller via kontaktskjemaet vårt, om den ikkje inneheld sensitiv informasjon.
 




Nyttige lenker

Rekneskapslova





Forskrift til rekneskapslova





Forvaltningslova





Informasjon for søknad om ettergiving av forseinkingsgebyr, Statens innkrevjingssentral (PDF)








Fann du det du leita etter?

Vel tilbakemeldinga di

Ja
Nei






Så bra! Kva synst du om sida?
Det var dumt! Kva leita du etter?

Skriv kommentaren din her. Ikkje legg inn personopplysningar.


Ikkje skriv her, det er ei robotfelle            

                Uff, her er det ikkje plass til meir enn 255 teikn! Har du meir du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn eit telefonnummer eller fødselsnummer. Ta bort dette frå kommentaren og send inn. Vi vil berre ha den ærlege meininga di om sida, vi kan ikkje ta i mot personopplysningar her.            

            Vi svarer ikkje på denne kommentaren. Treng du hjelp, kontakt kundeservicen vår.            
Send inn



Takk!

                    Tilbakemeldinga di hjelper oss med å forbetre nettsida vår.                



Beklagar! Vi har problem med systema våre.

                        Tilbakemeldinga di blei ikkje send.                        Prøv ein gong til eller prøv igjen seinare. Du kan også                        
                            sjekke driftsmeldingane våre for meir informasjon.
                    





                    Last inn sida på nytt                









