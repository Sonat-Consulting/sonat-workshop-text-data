



Maskinell saksbehandling

Sist oppdatert: 29. september 2022.





Stadig fleire av endringane du sender til oss blir registrert automatisk og du vil få svar innan ein time.

Sender du inn ei endring via Samordna registermelding, blir fleire av desse automatisk registrert hos oss. Når endringa er registrert får du oppdatert registerutskrift og eventuell firmaattest.
Desse endringane blir behandla maskinelt
Endringar i Einings- og Føretaksregisteret:

rekneskapsførar
dagleg leiar
kontaktperson
forretningsførar
revisor si fråtreding
styrefråtreding
signatur
prokura
forretningsadresse
postadresse
e-postadresse
heimeside
telefon
mobiltelefon
telefaks
tilsette
målform
sletting av enkeltpersonføretak
gjennomføring av fusjon mellom mor/dotterselskap
gjennomføring av fusjon mellom selskap eigd av same eigar

Om du sender inn fleire meldingar om gjennomføring av fusjonar på same dag, vil berre første gå til maskinell behandling.
Endringar i Frivilligregisteret:

Ønsker ikkje at vedtektene skal vere registrert
Registrering av nytt eller endring av kontonummer
Kontonummer går ut for dei som ikkje deltar i grasrotordninga
Ønsker ikkje deltaking i grasrotdelen
Foreininga ønsker å rapportere årsrekneskap
Foreininga ønsker ikkje lenger å rapportere årsrekneskap
Endring av avslutningsdato for rekneskap

Dersom du ikkje får svar innan ein time
Det finst nokre få område der vi ikkje behandlar enkle meldingar maskinelt, for eksempel når endringsmeldinga inneheld eit vedlegg. Det kan også vere dersom de har sendt inn ei anna melding som ligg til behandling hos oss, eller om det er manglar knytt til saka. Ved melding om gjennomføring av fusjon vil du ikkje få svar innan ein time.
Dei fleste som sender inn meldingar som blir behandla maskinelt vil få svar innan ein time. Likevel har vi systemoppdateringar i løpet av døgnet som kan påverke kor raskt du får svar. Det betyr at om du for eksempel sender inn laurdag ettermiddag, må du vente til måndag før du får svar. I andre tilfelle kan det vere at saka har gått til manuell behandling hos ein saksbehandlar, da kan du sjekke saksbehandlingstidene våre her.
 






