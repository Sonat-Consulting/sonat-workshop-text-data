



Fisjon over landegrensene

Sist oppdatert: 7. september 2021.





Du kan registrere fisjon over landegrensene når det er minst ett utenlandsk selskap og minst ett norsk eksisterende selskap med i fisjonen.







Registrer fisjon
Samordnet registermelding














Registrer fisjon
Samordnet registermelding








Fisjon over landegrensene melder du i fire trinn. De fire trinnene er fisjonsplan, beslutning om fisjon, vilkår oppfylt og gjennomføring av fisjon. Når vi har godkjent meldinger som gjelder fisjon, sender vi tilbakemelding og firmaattest i posten.
 







 
                                Fisjonsplan                            



Styret i de fisjonerende selskapene skal utarbeide en felles fisjonsplan.
En slik plan skal minst inneholde

selskapenes selskapsform, foretaksnavn, og registrert forretningskontor, eller forslag om dette, for det overtakende selskapet etter fisjonen
bytteforholdet mellom aksjer eller selskapsandeler, og eventuelt vederlag som skal ytes i tillegg til aksjeeierne i det overdragende selskap
regler om tildeling av aksjer eller selskapseiendeler i det overtakende selskapet
sannsynlige virkninger av fisjonen for sysselsettingen i selskapene
opplysning om fra hvilket tidspunkt aksjene eller selskapsandelene gir rett til utbytte i det overtakende selskapet, og alle særlige vilkår som gjelder for å utøve denne retten
opplysning om fra hvilket tidspunkt transaksjoner i et overdragende selskap regnskapsmessig skal anses å være foretatt for det overtakende selskapets regning
hvilke rettigheter aksjeeiere med særlige rettigheter og innehavere av tegningsrett, som nevnt i §§ 11-1, 11-10 og 11-12,  i det eller de overdragende selskapene skal ha i det overtakende selskapet, eller hvilke tiltak som foreslås til fordel for slike rettighetshavere
enhver særlig rett eller fordel som skal tilfalle de uavhengige sakkyndige, medlemmer av selskapets kontroll- eller tilsynsorganer, medlemmer av styret, daglig leder eller tilsvarende beslutningstakere
vedtekter for det overtakende selskapet etter fisjonen
fremgangsmåten for fastsettelse av nærmere regler for arbeidstakernes innflytelse i det overtakende selskapet der dette er relevant
opplysninger om vurderingen av de eiendeler og forpliktelser som overføres til det overtakende selskapet
datoen for de deltakende selskapenes årsregnskap som har dannet grunnlag for fastsettelsen av vilkårene for fisjonen

Det må gå frem av planen om det overdragende selskapet skal overføre hele selskapet (fisjon ved oppløsning), eller kun deler av det (fisjon ved kapitalnedsettelse).
Fisjonsplan skal også inneholde forslag til beslutning om kapitalendringer og vedtektsendringer i selskapene.
Hvis et overtakende selskapene skal stiftes ved fisjon, må planen også inneholde forslag til stiftelsesdokument for overtakende selskap som stiftes ved fisjon.
Selskapenes styrer skal signere planen.
Ønsker du mer informasjon, se allmennaksjeloven §§ 13-25 til 13-36, jf. § 14-12.
Melding til Foretaksregisteret
Det er ingen frist for når du må melde fisjonsplan til oss.
Beslutning om fisjon kan ikke fattes før minst en måned etter vår kunngjøring av fisjonsplanen.
Dokumenter du må legges ved meldingen er

fisjonsplan











 
                                Beslutning om fisjon                            



Når du melder fisjon elektronisk i Samordnet registermelding, er det ett felles skjema for de norske selskapene i fisjonen. Hvis du benytter det gamle papirskjema, må du sende inn beslutning om fisjon for alle norske selskap som deltar i fisjon.
Beslutning om fisjon kan ikke fattes før minst en måned etter vår kunngjøring av fisjonsplanen.
Du har en måned frist til å melde beslutning om fisjon til oss, regnet fra den dato selskapene som deltar i fisjon har godkjent fisjonsplanen. Fristen på en måned starter å løpe når det siste norske selskapet har godkjent fisjonsplanen.
Blir ikke meldingen sendt til oss innen fristen, bortfaller beslutningen.
Følgende dokumenter må legges ved meldingen
Overdragende selskap skal legge ved

 protokoll fra generalforsamlingen som har godkjent fisjonsplan

Eventuelle eksisterende overtakende selskap skal legge ved

 protokoll fra generalforsamling som har godkjent fisjonsplan, eventuelt styreprotokoll hvis styret har godkjent fisjonsplan etter styrefullmakt











 
                                Vilkår oppfylt                            



Du skal sende inn melding for alle de norske selskapene som deltar i fisjon, om at de nå oppfyller vilkårene for å gjennomføre fisjonen. Meldingen kan sendes inn tidligst seks uker etter at beslutning om fisjon er kunngjort av oss.
Følgende dokumenter må legges ved meldingen
Det er ingen vedleggskrav, bortsett fra hvis et norsk selskap som deltar i fisjonen er underlagt tilsyn av Finanstilsynet. Hvis det er tilfelle, må du legge ved tilsynets godkjennelse.
Ønsker du mer informasjon om vilkår oppfylt, se allmennaksjeloven § 13-31.










 
                                Gjennomføring                            



Du kan melde gjennomføring av fisjonen når kreditorfristen på seks uker er utløpt. Det er ingen frist for når du må melde gjennomføring til oss.
Følgende dokumenter må legges ved meldingen
Hvis det overdragende selskapet er norsk, og det er fisjon ved oppløsning, er det i utgangspunktet det utenlandske registeret som skal sende oss en bekreftelse på at fisjonen er registrert gjennomført hos dem. Bekreftelsen bruker vi som grunnlag for å registrere gjennomføringen og slette selskapet i Foretaksregisteret. Hvis selskapet likevel skal melde sletting, må du legge ved

bekreftelse fra det utenlandske registeret om at fisjonen er registrert gjennomført

Hvis det overdragende selskapet er norsk, og det er fisjon ved kapitalnedsettelse, må du legge ved

bekreftelse fra det utenlandske registeret om at fisjonen er registrert gjennomført
ajourførte vedtekter

Hvis overtakende selskap er norsk, må du legge ved

fisjonsattest fra utenlandsk register
protokoll fra generalforsamling eller styremøte som viser vedtak om kapitalforhøyelse
oppdaterte vedtekter
sakkyndig redegjørelse om tingsinnskuddet

Benytter selskapet egne aksjer som vederlag til aksjeeierne i overdragende selskap, må det gå frem at egne aksjer benyttes til utdeling.
Hvis et norsk overtakende selskap blir nystiftet ved fisjon, skal du legge ved

fisjonsattest fra utenlandsk register
stiftelsesdokument
vedtekter
sakkyndig redegjørelse for tingsinnskuddet
revisors villighetserklæring, hvis selskapets årsregnskap skal revideres





Ønsker du mer informasjon om fisjon over landegrensene, se allmennaksjeloven §§ 13-25 til 13-36. I tillegg gjelder også reglene for europeiske selskap, se lov om europeiske selskap § 2.
 




Nyttige lenker

Aksjeloven








Fant du det du lette etter?

Velg din tilbakemelding

Ja
Nei






Så bra! Hva synes du om siden?
Det var dumt! Hva lette du etter?

Skriv kommentaren din her. Ikke legg inn personopplysninger.


Ikke skriv her, det er en robotfelle            

                Uff, her er det ikke plass til mer enn 255 tegn! Har du mer du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn et telefonnummer eller fødselsnummer. Ta bort dette fra kommentaren, og send inn. Vi vil bare ha din ærlige tilbakemelding om siden, vi kan ikke ta imot personopplysninger her.            

            Vi svarer ikke på denne kommentaren. Trenger du hjelp, kontakt kundeservicen vår.            
Send inn



Takk!

                    Tilbakemeldingen din hjelper oss med å forbedre nettsiden vår.                



Beklager! Vi har problemer med systemene våre.

                        Tilbakemeldingen din ble ikke sendt inn.                        Forsøk en gang til eller prøv igjen senere. Du kan også                        
                            sjekke driftsmeldingene våre for mer informasjon.
                    





                    Last inn siden på nytt                









