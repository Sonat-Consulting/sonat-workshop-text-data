



Endre opplysninger for et ansvarlig selskap

Sist oppdatert: 25. august 2022.





Hvis du ønsker å registrere ny informasjonen på selskapet ditt, finner du fremgangsmåte for ulike endringer her.







Registrer endringer
Samordnet registermelding















Registrer endringer
Samordnet registermelding

















 
                                Hvordan endrer jeg adresse?                            



Du registrerer ny adresse ved å sende inn Samordnet registermelding.
Ny forretningsadresse
Forretningsadressen til et ansvarlig selskap skal være en norsk gateadresse eller stedsnavn.
Ved endring av adresse til ny kommune, må du lage en ny selskapsavtale. Hvis ikke selskapsavtalen er underskrevet av alle deltakerne etter endringen, må selskapsmøte godkjenne endringen.
Ved endring til ny kommune må du legge ved

oppdatert selskapsavtale
protokoll fra selskapsmøte hvis ikke alle deltakerne har underskrevet selskapsavtalen

Ny postadresse
Du er ikke nødt til å melde en egen postadresse. Hvis du ønsker posten tilsendt til en annen adresse, kan du melde dette som postadresse.










 
                                Hvordan registrerer jeg nye deltakere                            



Du registrerer endring av deltakere ved å sende inn Samordnet registermelding.
Du må lage en ny selskapsavtale. Hvis ikke selskapsavtalen er underskrevet av alle deltakerne etter endringen, må selskapsmøte godkjenne endringen.
Du må legge ved

oppdatert selskapsavtale
protokoll fra selskapsmøte, hvis ikke alle deltakerne har underskrevet selskapsavtalen
erklæring fra deltakere som trer ut av selskapet, hvor de samtykker i at uttredelsen blir registrert i Foretaksregisteret

 










 
                                Hvordan endrer jeg hvem som sitter i styret?                            



Du registrerer nytt styre ved å sende inn Samordnet registermelding.
Styret velges av selskapsmøte.
Du må legge ved

protokoll fra selskapsmøte som viser vedtaket











 
                                Hvordan endrer jeg navn?                            



Du registrerer nytt navn ved å sende inn Samordnet registermelding. Du må lage en ny selskapsavtale.
Hvis ikke selskapsavtalen er underskrevet av alle deltakerne etter endringen, må selskapsmøte godkjenne endringen.
Du må legge ved

oppdatert selskapsavtale
protokoll fra selskapsmøte, hvis ikke alle deltakerne har underskrevet selskapsavtalen

På siden Hvordan velger jeg navn på selskapet mitt? kan du lese mer om valg av navn og hvilke hensyn du må ta.










 
                                Hvordan kan jeg fratre min rolle i selskapet?                            



Alle rolleinnehavere kan melde egenfratreden. Når du fratrer gir du avkall på alle rettigheter og plikter som din rolle har. Du gjør dette i Samordnet registermelding. Når fratredelsen er registrert vil både selskapet og du som fratrer bli varslet om dette.










 
                                Hvordan endrer jeg hvem som har signaturrett?                            



Når selskapet endrer signatur, skal du melde dette i Samordnet registermelding.
Du må legge ved:

protokoll fra selskapsmøtet som viser tildeling av signatur.

Det må gå tydelig frem av protokollen at signatur er tildelt, og om den er gitt i fellesskap eller hver for seg.










 
                                Hvordan endrer vi vårt ansvarlige selskap til et AS?                            



Du kan ikke registrere direkte omdanning fra ansvarlig selskap til aksjeselskap. Du må derfor

registrere det nye aksjeselskapet
slette det ansvarlige selskapet

For at omdanningen skal kunne være skattefri, må aksjeselskapet være stiftet og melding om dette sendt til Foretaksregisteret i tidsrommet mellom 1.januar og utgangen av juni i inntektsåret, og det må være foretatt skattetrekk og beregnet arbeidsgiveravgift senest fra 1. juli. Les mer om skattefri omdanning under Starte og drive bedrift i Altinn.




Se eksempel på innhold i selskapsmøteprotokoll (PDF)
 






Fant du det du lette etter?

Velg din tilbakemelding

Ja
Nei






Så bra! Hva synes du om siden?
Det var dumt! Hva lette du etter?

Skriv kommentaren din her. Ikke legg inn personopplysninger.


Ikke skriv her, det er en robotfelle            

                Uff, her er det ikke plass til mer enn 255 tegn! Har du mer du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn et telefonnummer eller fødselsnummer. Ta bort dette fra kommentaren, og send inn. Vi vil bare ha din ærlige tilbakemelding om siden, vi kan ikke ta imot personopplysninger her.            

            Vi svarer ikke på denne kommentaren. Trenger du hjelp, kontakt kundeservicen vår.            
Send inn



Takk!

                    Tilbakemeldingen din hjelper oss med å forbedre nettsiden vår.                



Beklager! Vi har problemer med systemene våre.

                        Tilbakemeldingen din ble ikke sendt inn.                        Forsøk en gang til eller prøv igjen senere. Du kan også                        
                            sjekke driftsmeldingene våre for mer informasjon.
                    





                    Last inn siden på nytt                









