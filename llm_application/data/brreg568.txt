



Roller i aksjeselskap

Sist oppdatert: 12. april 2022.





Pliktige roller i et aksjeselskap er styre og revisor.







Endre roller
Samordnet registermelding














Endre roller
Samordnet registermelding








Regnskapsfører, forretningsfører, daglig leder, kontaktperson, signatur og prokura er roller du kan velge å registrere.
 







 
                                Styre                            



Et aksjeselskap må ha et styre som består av minst ett medlem
Styret må alltid ha en leder.
Hvis selskapet har bedriftsforsamling skal det være minst fem styremedlemmer.
Minst halvparten av styrets medlemmer skal være bosatt i Norge, eller være statsborger og bosatt i en EU/EØS-stat, Storbritannia eller Nord-Irland. Det samme gjelder for eventuelle varamedlemmer.
Styret er ansvarlig for drift og organisering av aksjeselskapet.
Valg av styremedlemmer
Medlemmene av styret velges vanligvis av generalforsamlingen, som også bestemmer om det skal velges varamedlemmer.
Styremedlemmene må bekrefte at de påtar seg vervet.
Når du skal registrere styre, må du legge ved

protokoll fra generalforsamling











 
                                Revisor                            



Et aksjeselskap har som hovedregel revisjonsplikt, og må velge revisor
Et selskap kan velge flere revisorer. Revisor må være  statsautorisert.
Enkelte selskap kan velge å ikke revidere årsregnskapet. Les mer om Fravalg av revisjon.
Revisor blir valgt av generalforsamlingen og må bekrefte i Samordnet registermelding at han påtar seg oppdraget.
Når du skal registrere revisor, må du legge ved

protokoll fra generalforsamling.











 
                                Regnskapsfører                            



Et aksjeselskap kan velge om de skal ha regnskapsfører
Hvis selskapet benytter regnskapsfører, skal du registrere det i Enhetsregisteret. Ved endring av regnskapsfører skal du også sende melding til Enhetsregisteret. Det er bare mulig å registrere autoriserte regnskapsførere som er registrert i Regnskapsførerregisteret.
Regnskapsfører må bekrefte i Samordnet registermelding at han påtar seg oppdraget.










 
                                Daglig leder, kontaktperson og forretningsfører                            



Et aksjeselskap kan ha daglig leder, kontaktperson eller forretningsfører hvis de ønsker det.
Selskapet kan i utgangspunktet bare registrere en av disse rollene. Unntaket er hvis forretningsfører er en juridisk person. Da kan selskapet i tillegg melde en fysisk person som kontaktperson.
Styret ansetter daglig leder. Selskapet kan ha flere daglige ledere, men da må det gå frem av vedtektene.
Daglig leder skal være bosatt i Norge, eller være statsborger av og bosatt i en EU/EØS-stat, Storbritannia eller Nord-Irland.










 
                                Signatur                            



Signatur er en fullmakt til å opptre og underskrive på vegne av selskapet i alle sammenhenger
Styret i aksjeselskapet har alltid signaturrett i fellesskap. Styret kan i tillegg tildele signaturretten til styremedlemmer, daglig leder eller navngitte ansatte hver for seg eller i fellesskap.
Signaturrett kan tilbakekalles når som helst.










 
                                Prokura                            



Prokura er en fullmakt til å opptre og underskrive på vegne av selskapet i forbindelse med den daglige driften
Innehaveren av prokura kalles prokurist.
Du kan ikke bruke prokura til å behefte eller selge selskapets faste eiendom.
En person som har prokura kan ikke overføre den til en annen person. Et aksjeselskap kan gi prokura til en eller flere personer. Hvis det er flere, kan man velge om de skal ha fullmakt hver for seg, eller i fellesskap.
Andre begrensninger i utøvelsen av prokuraretten, for eksempel tidsmessige eller beløpsmessige, kan ikke registreres.
Prokura kan tilbakekalles når som helst.











Foretakssøk









Nyttige lenker

Aksjeloven








Fant du det du lette etter?

Velg din tilbakemelding

Ja
Nei






Så bra! Hva synes du om siden?
Det var dumt! Hva lette du etter?

Skriv kommentaren din her. Ikke legg inn personopplysninger.


Ikke skriv her, det er en robotfelle            

                Uff, her er det ikke plass til mer enn 255 tegn! Har du mer du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn et telefonnummer eller fødselsnummer. Ta bort dette fra kommentaren, og send inn. Vi vil bare ha din ærlige tilbakemelding om siden, vi kan ikke ta imot personopplysninger her.            

            Vi svarer ikke på denne kommentaren. Trenger du hjelp, kontakt kundeservicen vår.            
Send inn



Takk!

                    Tilbakemeldingen din hjelper oss med å forbedre nettsiden vår.                



Beklager! Vi har problemer med systemene våre.

                        Tilbakemeldingen din ble ikke sendt inn.                        Forsøk en gang til eller prøv igjen senere. Du kan også                        
                            sjekke driftsmeldingene våre for mer informasjon.
                    





                    Last inn siden på nytt                









