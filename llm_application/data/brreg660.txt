



Nedsetting av aksjekapital i eit allmennaksjeselskap

Sist oppdatert: 18. august 2022.





Generalforsamlinga kan vedta å sette ned aksjekapitalen.

Nedsettingsbeløpet kan bli brukt til utdeling til aksjonærane, sletting av selskapet sine eigne aksjar eller avsetning til fond. Beløpet kan også bli brukt til dekning av tap som ikkje kan dekkast på annan måte.
Styret fremmar forslag til generalforsamlinga
Første steg i ei kapitalnedsetting er at styret må utarbeide eit forslag til generalforsamlinga om at kapitalen skal settast ned, og foreslå nødvendige vedtektsendringar. Styret må også foreslå korleis pengane skal bli brukte, og utarbeide ei grunngjeving for forslaget med bakgrunn i siste fastsette rekneskap eller ein mellombalanse. Generalforsamlinga fattar vedtak med utgangspunkt i styret sitt forslag.
Registrering i Føretaksregisteret
Kapitalnedsetting skal registrerast i Føretaksregisteret og bli kunngjort på kunngjeringssidene våre. Dersom nedsettinga av aksjekapitalen krev kreditorvarsel, gjeld ein kreditorfrist på seks veker.
Kapitalnedsetting som krev kreditorvarsel melder du til Føretaksregisteret i to trinn. Desse to er avgjerd om kapitalnedsetting og gjennomføring.
 







 
                                Avgjerd om kapitalnedsetting                            



Avgjerd om kapitalnedsetting må du melde til Føretaksregisteret innan to månader etter generalforsamlinga si avgjerd, elles fell avgjerda bort.
Kva skal avgjerda innehalde?
Ved nedsetting av aksjekapitalen skal avgjerda minst gi opplysningar om

nedsettingsbeløpet, eventuelt eit høgare beløp ved utdeling til aksjonærane utover nedsettingsbeløpet
kva beløpet skal bli brukt til
om nedsettinga blir gjennomført ved innløysing av aksjar eller ved nedsetting av pålydande

Du må legge ved

protokoll frå generalforsamling som viser vedtak om kapitalnedsetting og endring av vedtektene

Generalforsamlinga må vedta vedtektsendringar i forbindelse med kapitalnedsetting. Dette er fordi aksjekapitalen alltid er bestemt i vedtektene til selskapet.










 
                                Gjennomføring av kapitalnedsetting                            



Du kan melde gjennomføring av kapitalnedsetting etter at du har meld avgjerd, og kreditorfristen har gått ut.
Du må melde gjennomføring av kapitalnedsetting til Føretaksregisteret innan eitt år etter generalforsamlinga si avgjerd, elles fell avgjerda bort.
Du må legge ved

oppdaterte vedtekter
erklæring frå styret og revisor om at forholdet til kreditorane er avklart og at det ikkje er noko til hinder for gjennomføringa

Kapitalnedsettinga trer i kraft når gjennomføringa er registrert i Føretaksregisteret.
Aksjeeigarregisteret skal ajourførast med eventuelle nye opplysningar om aksjefordeling.




Kapitalnedsetting utan kreditorvarsel
Kapitalnedsettinga kan gjennomførast uten kreditorvarsel

dersom hele nedsettingsbeløpet skal bli brukt til dekning av tap som ikkje kan dekkast på annan måte, eller
dersom aksjekapitalen samtidig med ei kapitalnedsetting blir auka ved nyteikning av aksjar mot innskot, slik at aksjekapitalen blir minst like høg som tidlegare

Du melder da både avgjerd og gjennomføring i eitt trinn.
Dersom beløpet går til dekning av tap og nedsettinga blir gjennomført utan kreditorvarsel, kan ikkje selskapet dele ut utbytte før det er gått tre år. Dersom selskapet ønsker at det skal kunngjerast kreditorvarsel i desse tilfella, må det opplysast særskilt om det i meldinga.
 







 
                                Avgjerd og gjennomføring                            



Ved dekning av tap må du legge ved

protokoll frå generalforsamling som viser vedtak om kapitalnedsetting og vedtektsendring
vedtekter
erklæring frå revisor som stadfestar at tapet ikkje kunne bli dekt på annan måte





Dersom aksjekapitalen samtidig med ei kapitalnedsetting blir auka ved nyteikning av aksjar mot innskot, slik at aksjekapitalen blir minst like høg som tidlegare, kan kapitalnedsettinga skje utan kreditorvarsel. Da gjeld dei same vedleggskrava som ved kapitalauke.
 






Fann du det du leita etter?

Vel tilbakemeldinga di

Ja
Nei






Så bra! Kva synst du om sida?
Det var dumt! Kva leita du etter?

Skriv kommentaren din her. Ikkje legg inn personopplysningar.


Ikkje skriv her, det er ei robotfelle            

                Uff, her er det ikkje plass til meir enn 255 teikn! Har du meir du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn eit telefonnummer eller fødselsnummer. Ta bort dette frå kommentaren og send inn. Vi vil berre ha den ærlege meininga di om sida, vi kan ikkje ta i mot personopplysningar her.            

            Vi svarer ikkje på denne kommentaren. Treng du hjelp, kontakt kundeservicen vår.            
Send inn



Takk!

                    Tilbakemeldinga di hjelper oss med å forbetre nettsida vår.                



Beklagar! Vi har problem med systema våre.

                        Tilbakemeldinga di blei ikkje send.                        Prøv ein gong til eller prøv igjen seinare. Du kan også                        
                            sjekke driftsmeldingane våre for meir informasjon.
                    





                    Last inn sida på nytt                









