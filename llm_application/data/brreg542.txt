



Endre opplysninger for et enkeltpersonforetak

Sist oppdatert: 25. mars 2022.





Hvis du ønsker å gjøre endringer på den informasjonen som er registrert på ditt enkeltpersonforetak, må du sende inn Samordnet registermelding.







Registrer endringer
Samordnet registermelding














Registrer endringer
Samordnet registermelding
















 
                                Hvordan endrer jeg adresse?                            



Du registrerer ny adresse ved å sende inn Samordnet registermelding.
Ny forretningsadresse
Forretningsadressen er den samme som besøksadressen til foretaket. Du må oppgi norsk adresse, med navn på gate eller vei og husnummer samt bokstav hvis det finnes, eventuelt stedsnavn.
Ny postadresse
Hvis du ønsker posten sendt til en annen adresse enn forretningsadressen, kan du melde dette som postadresse.










 
                                Hvordan endrer jeg navn?                            



Du registrerer nytt navn ved å sende inn Samordnet registermelding.
Navnet på enkeltpersonforetaket skal inneholde etternavn på innehaver. Du må benytte etternavnet som er registrert i Folkeregisteret.
Hvis enkeltpersonforetaket er registrert i Enhetsregisteret, er endringen gratis. Endring av navn som er registrert i Foretaksregisteret medfører gebyr.
Hvis du endrer ditt etternavn hos Folkeregisteret, for eksempel hvis du gifter deg, skal du melde endring av foretaksnavn til oss. I disse tilfellene er endring av foretaksnavn gratis. Hvis du i tillegg gjør andre endringer i foretaksnavnet, medfører det gebyr.
På siden Hvordan velger jeg navn på selskapet mitt? kan du lese mer om valg av navn og hvilke hensyn du må ta.










 
                                Hvordan endrer jeg aktivitet/næringskode?                            



Når du har endret hvilken aktivitet/bransje du driver i enkeltpersonforetaket ditt, må du registrere disse endringene hos oss. Dette gjør du i skjemaet Samordnet registermelding.
Den beskrivelsen du oppgir i skjemaet er grunnlaget for den næringskoden ditt foretak vil få. Det er derfor viktig at du oppgir en så nøyaktig beskrivelse som mulig av den aktiviteten som drives i foretaket. Korrekt næringskode vil da bli satt.










 
                                Hvordan endrer jeg kontaktinformasjon?                            



Du endrer kontaktinformasjonen som er registrert hos oss ved å sende inn Samordnet registermelding.










 
                                Hvordan endrer jeg enkeltpersonforetaket mitt til et AS?                            



Du kan ikke registrere direkte omdanning fra enkeltpersonforetak til aksjeselskap. Du må derfor

registrere det nye aksjeselskapet
slette enkeltpersonforetaket

For at omdanningen skal kunne være skattefri, må aksjeselskapet være stiftet og melding om dette sendt til Foretaksregisteret i tidsrommet mellom 1.januar og utgangen av juni i inntektsåret, og det må være foretatt skattetrekk og beregnet arbeidsgiveravgift senest fra 1. juli. Les mer om skattefri omdanning under Starte og drive bedrift i Altinn.










 
                                Kan jeg endre innehaver?                            



Det er ikke mulig å endre innehaver i et enkeltpersonforetak. Dette er fordi innehaver har fullt personlig ansvar for gjeld og forpliktelser foretaket har.
Det er bare når gjenlevende ektefelle sitter i uskifte at enkeltpersonforetak kan skifte innehaver.









Nyttige lenker

Enhetsregisterloven





Foretaksregisterloven








Fant du det du lette etter?

Velg din tilbakemelding

Ja
Nei






Så bra! Hva synes du om siden?
Det var dumt! Hva lette du etter?

Skriv kommentaren din her. Ikke legg inn personopplysninger.


Ikke skriv her, det er en robotfelle            

                Uff, her er det ikke plass til mer enn 255 tegn! Har du mer du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn et telefonnummer eller fødselsnummer. Ta bort dette fra kommentaren, og send inn. Vi vil bare ha din ærlige tilbakemelding om siden, vi kan ikke ta imot personopplysninger her.            

            Vi svarer ikke på denne kommentaren. Trenger du hjelp, kontakt kundeservicen vår.            
Send inn



Takk!

                    Tilbakemeldingen din hjelper oss med å forbedre nettsiden vår.                



Beklager! Vi har problemer med systemene våre.

                        Tilbakemeldingen din ble ikke sendt inn.                        Forsøk en gang til eller prøv igjen senere. Du kan også                        
                            sjekke driftsmeldingene våre for mer informasjon.
                    





                    Last inn siden på nytt                









