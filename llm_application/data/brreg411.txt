



Om Regnskapsregisteret

Sist oppdatert: 22. februar 2022.





Regnskapsregisteret er den viktigste datakilden for alle som vil skaffe seg innsikt i den økonomiske tilstanden i norsk næringsliv.

Hovedoppgaven
Regnskapsregisteret registrerer årsregnskap fra regnskapspliktige virksomheter og kunngjør godkjenning av årsregnskap. 6 måneder etter frist kunngjør vi varsel om tvangsoppløsning hvis årsregnskap ikke er godkjent. Målet med ordningen er å sikre økonomisk trygghet og effektivitet. Regnskapsinformasjonen er offentlig tilgjengelig.
Hvilken informasjon registreres?
Alle innsendingspliktige virksomheter skal hvert år sende komplett årsregnskap til Regnskapsregisteret innen en måned etter at det er fastsatt av generalforsamlingen eller tilsvarende organ. Regnskapsregisteret registrerer det innsendte materialet fra virksomheter.
Siste frist for innsending av årsregnskapet for å unngå forsinkelsesgebyr er 31. juli. Fra 1. august påløper forsinkelsesgebyr, som blir innkrevd av Statens innkrevingssentral.
For årsregnskap med sluttdato før 30. juni er innsendingsfristen 31. januar, og forsinkelsesgebyr påløper fra 1. februar.
Hva brukes informasjonen til og hvem er brukerne?
Det er mange som bruker opplysninger fra årsregnskapet. Årsregnskapet er et viktig hjelpemiddel for finansieringsinstitusjoner og andre som vil gjøre seg godt kjent med en mulig kontraktspartner. Regnskapsregisteret gir et viktig kildemateriale til næringspolitiske analyser for forskere og studenter. Det kan ofte være den eneste måten en ekstern interessent tilegner seg informasjon om virksomheten. Dette understreker også viktigheten av å presentere ajourførte og riktige tall. Årsregnskapet blir for eksempel alltid etterspurt av banken ved låneopptak og vurdering av kredittrammer for virksomheter. Da er det viktig å legge frem tall som synliggjør virksomhetens reelle verdiskapning og underliggende verdier på en troverdig måte. Det samme gjelder i forhold til kunder og leverandører.
Historien bak etableringen
Regnskapsregisteret ble etablert 1. januar 1981. Formålet med registeret var å gi næringslivet og det offentlige en ny og bedre innsynsmulighet i årsregnskapet på en enklere måte enn tidligere.
Årsregnskap kan du bestille fra nettbutikken vår
 




Nyttige lenker

Innsending av årsregnskap




Informasjon om våre produkter




Registrene våre







Fant du det du lette etter?

Velg din tilbakemelding

Ja
Nei






Så bra! Hva synes du om siden?
Det var dumt! Hva lette du etter?

Skriv kommentaren din her. Ikke legg inn personopplysninger.


Ikke skriv her, det er en robotfelle            

                Uff, her er det ikke plass til mer enn 255 tegn! Har du mer du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn et telefonnummer eller fødselsnummer. Ta bort dette fra kommentaren, og send inn. Vi vil bare ha din ærlige tilbakemelding om siden, vi kan ikke ta imot personopplysninger her.            

            Vi svarer ikke på denne kommentaren. Trenger du hjelp, kontakt kundeservicen vår.            
Send inn



Takk!

                    Tilbakemeldingen din hjelper oss med å forbedre nettsiden vår.                



Beklager! Vi har problemer med systemene våre.

                        Tilbakemeldingen din ble ikke sendt inn.                        Forsøk en gang til eller prøv igjen senere. Du kan også                        
                            sjekke driftsmeldingene våre for mer informasjon.
                    





                    Last inn siden på nytt                









