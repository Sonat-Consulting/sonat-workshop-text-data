



Generalforsamling i allmennaksjeselskap

Sist oppdatert: 18. august 2022.





Alle allmennaksjeselskap har plikt til å ha minst en generalforsamling i året.

Generalforsamlingen utgjør den øverste myndighet i selskapet. Selskapets aksjonærer har møte- og stemmerett på generalforsamlingen, enten selv eller gjennom fullmektig. Styreleder, daglig leder og lederen for bedriftsforsamlingen skal også være til stede på generalforsamlingen, andre styremedlemmer og medlemmer av bedriftsforsamlingen har møterett men ikke møteplikt. Disse har talerett på generalforsamlingen, men ikke stemmerett.
Generalforsamlingen kan holdes ved at aksjeeierne møtes fysisk, eller ved at alle eller noen av dem deltar ved hjelp av elektroniske hjelpemidler.
Generalforsamlingen må avholdes innen seks måneder etter utgangen av hvert regnskapsår. Dette er den ordinære generalforsamlingen. Alle andre generalforsamlinger betegnes som ekstraordinære.
På den ordinære generalforsamlingen skal blant annet årsregnskapet, årsberetningen og utdeling av utbytte godkjennes. I tillegg skal det behandles andre saker som etter lov, eller ifølge vedtektene, hører inn under generalforsamlingen.
Ekstraordinær generalforsamling
Styret, bedriftsforsamlingen eller lederen for bedriftsforsamlingen kan kalle inn til ekstraordinær generalforsamling ved behov. Allmennaksjeloven inneholder også regler om at revisor eller aksjonær kan kreve at styret innkaller til ekstraordinær generalforsamling. Allmennaksjeloven regulerer hvordan ekstraordinær generalforsamling skal gjennomføres og hvilke saker som kan eller skal behandles.
Generalforsamlingsprotokoll
Det skal alltid opprettes protokoll fra generalforsamlingen. Generalforsamlingsprotokollen er en særlig viktig dokumentasjon av selskapets situasjon og disposisjoner. Den må derfor oppfylle en del formelle krav til innhold og signering.
 







 
                                Hva skal generalforsamlingsprotokollen inneholde?                            



Protokollen fra ordinær eller ekstraordinær generalforsamling skal inneholde informasjon om

hvilket selskap som avholder generalforsamlingen
dato og sted for generalforsamlingen
hvor mange aksjer som var representert
godkjenning av innkallingen
sakene som har vært til behandling/vedtak som er gjort

Protokollen skal signeres av møtelederen og minst en annen person, valgt av generalforsamlingen blant dem som er til stede.











Fant du det du lette etter?

Velg din tilbakemelding

Ja
Nei






Så bra! Hva synes du om siden?
Det var dumt! Hva lette du etter?

Skriv kommentaren din her. Ikke legg inn personopplysninger.


Ikke skriv her, det er en robotfelle            

                Uff, her er det ikke plass til mer enn 255 tegn! Har du mer du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn et telefonnummer eller fødselsnummer. Ta bort dette fra kommentaren, og send inn. Vi vil bare ha din ærlige tilbakemelding om siden, vi kan ikke ta imot personopplysninger her.            

            Vi svarer ikke på denne kommentaren. Trenger du hjelp, kontakt kundeservicen vår.            
Send inn



Takk!

                    Tilbakemeldingen din hjelper oss med å forbedre nettsiden vår.                



Beklager! Vi har problemer med systemene våre.

                        Tilbakemeldingen din ble ikke sendt inn.                        Forsøk en gang til eller prøv igjen senere. Du kan også                        
                            sjekke driftsmeldingene våre for mer informasjon.
                    





                    Last inn siden på nytt                









