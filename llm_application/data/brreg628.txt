



Fyll ut og signer
Du må registrere selskapet i Foretaksregisteret.
Dette gjør du ved å benytte skjemaet Samordnet registermelding. Når du har stiftet selskapet elektronisk, må du bruke lenken du har fått tilsendt i innboksen i Altinn. Samordnet registermelding vil da være klargjort slik at du enkelt kan fullføre registreringen.
Hvis du ikke har stiftet selskapet ditt gjennom elektronisk stiftelse, må du åpne skjemaet Samordnet registermelding og fylle det ut selv.
Frist for å sende inn
Fristen for når vi må ha mottatt melding om registrering av selskapet er tre måneder fra stiftelsesdokumentet er signert av stifterne.
Vedleggskrav ved registrering
Stiftelsesdokument med vedtekter ble automatisk opprettet for deg som stiftet selskapet elektronisk. Hvis du ikke stiftet elektronisk, må du selv laste opp stiftelsesdokumentet med vedtekter. Uavhengig av hvordan du har stiftet selskapet må du laste opp bekreftelse på innbetalt aksjekapital.  I enkelte tilfeller kan det være aktuelt å legge ved flere dokumenter. Her kan du se oversikt over vedleggskravene.
Når skjemaet er ferdig utfylt, må styret signere det elektronisk. Vi sender melding om dette til alle som skal signere. Meldingen finner du i innboksen i Altinn.
 










 

                                        Forrige steg                                            
Betal inn aksjekapital






 

                                        Neste steg                                            
Saken blir behandlet




