



D-nummer

Sist oppdatert: 17. januar 2022.





D-nummer er eit nummer som kan tildelast utanlandske personar som ikkje har norsk fødselsnummer, men har eit behov for identifisering overfor norske myndigheiter.

Vi kan berre rekvirere d-nummer i dei tilfelle det er behov for d-nummer samstundes med registrering av rolleinnehavarar i Einingsregisteret og Føretaksregisteret eller i forbindelse med tinglysing av ektepakt.
På grunn av krav til kontroll av legitimasjonsdokument ved tildeling av d-nummer, må søknaden sendast inn på papir.
 







 
                                Skal du registrere deg i Einingsregisteret eller Føretaksregisteret?                            



Om du skal bli registrert i ei rolle, som for eksempel styreleiar eller kontaktperson, og ikkje har fødselsnummer eller d-nummer frå før, kan du søke om dette samtidig som du sender inn Samordna registermelding.
Du må sende inn Søknad om d-nummer, BR1015B, per post, saman med stadfesta kopi av legitimasjonsdokument og papirversjonen av Samordna registermelding med vedlegg.
Rettleiing til utfylling finn du i søknadsskjema.
Endring i krav frå 10. juni 2020
Skal du bli registrert som innehavar av enkeltpersonføretak? Personar med d-nummer skal registrerast som innehavar av enkeltpersonføretak må møte på skattekontoret for ID-kontroll før registrering.
Dette gjeld både personar som har d-nummer frå før og personar som skal søke om d-nummer i forbindelse med registreringa.
Meir informasjon om d-nummer og ID-kontroll finn du på Skatteetaten sine nettsider.










 
                                Skal du tinglyse ektepakt i Ektepaktregisteret?                            



Dersom du eller ektefellen din ikkje har fødselsnummer eller d-nummer frå før, kan du søke om dette samtidig som du sender inn ektepakta for tinglysing.
Send inn ektepakta per post saman med søknad om d-nummer, BR1015B, og ein stadfesta kopi av legitimasjonsdokument.
Rettleiing til utfylling finn du i søknadsskjema.










 
                                Trenger du d-nummer i andre samanhengar?                            



Om du har behov for d-nummer i andre samanhengar enn registrering i eit av våre register, må du ta kontakt med den verksemda som utløyser behovet eller krev d-nummer. Vi kan ikkje bestille d-nummer for andre behov enn ved registrering hos oss.
Les meir om kven som kan bestille d-nummer på Skatteetaten si nettside.










 
                                Kva skal legitimasjonsdokumentet innehalde?                            



Legitimasjonsdokument skal innehalde

namn
fødselsdato
bilete
kjønn
statsborgarskap
utløpsdato

Normalt vil det vere pass og nasjonalt ID-kort som inneheld dei nødvendige opplysingane nemnd ovanfor. Det er viktig at kontrollinene nedst i passet visast på passkopien. Bakside på ID-kort inneheld som oftast kontrolliner. Derfor må du også legge ved stadfesta kopi av baksida.
Etter hovudregelen skal legitimasjonsdokumentet vere utskrive av offentleg myndigheit.










 
                                Kven kan stadfeste kopi?                            



Kopi kan bli stadfesta av

norsk offentleg myndigheit
nordisk politimyndigheit
norsk advokat
norsk statsautorisert/registrert revisor
norsk autorisert rekneskapsførar
utanlandsk verksemd med notarialkompetanse

Personen som stadfestar kopien må stemple og underskrive på kopien. Vi kan ikkje godta kopi av stempel og underskrift.










 
                                Har du d-nummer frå før?                            



Om du har d-nummer frå før, skal du bruke dette ved registrering
Har du ikkje tilgang til eller har spørsmål om d-nummeret ditt, kan du ta kontakt med Folkeregisteret hos Skatteetaten.
Skatteetaten sender ut ei stadfesting på d-nummeret ditt når dei har tildelt nummeret. Stadfestinga sender dei i posten til adressa du er registrert med i Folkeregisteret.









Nyttige lenker

Søknad om d-nummer




Samordna registermelding hovudskjema




Informasjon om d-nummer frå Skatteetaten








Fann du det du leita etter?

Vel tilbakemeldinga di

Ja
Nei






Så bra! Kva synst du om sida?
Det var dumt! Kva leita du etter?

Skriv kommentaren din her. Ikkje legg inn personopplysningar.


Ikkje skriv her, det er ei robotfelle            

                Uff, her er det ikkje plass til meir enn 255 teikn! Har du meir du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn eit telefonnummer eller fødselsnummer. Ta bort dette frå kommentaren og send inn. Vi vil berre ha den ærlege meininga di om sida, vi kan ikkje ta i mot personopplysningar her.            

            Vi svarer ikkje på denne kommentaren. Treng du hjelp, kontakt kundeservicen vår.            
Send inn



Takk!

                    Tilbakemeldinga di hjelper oss med å forbetre nettsida vår.                



Beklagar! Vi har problem med systema våre.

                        Tilbakemeldinga di blei ikkje send.                        Prøv ein gong til eller prøv igjen seinare. Du kan også                        
                            sjekke driftsmeldingane våre for meir informasjon.
                    





                    Last inn sida på nytt                









