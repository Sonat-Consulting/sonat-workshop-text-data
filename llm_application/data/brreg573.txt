



Nedsettelse av aksjekapital

Sist oppdatert: 19. april 2022.





Generalforsamlingen kan vedta å sette ned aksjekapitalen i et selskap. Nedsettingsbeløpet kan benyttes til utdeling til aksjonærene, sletting av selskapets egne aksjer eller avsetning til fond. Beløpet kan også benyttes til dekning av tap som ikke kan dekkes på annen måte.
Styret fremmer forslag til generalforsamlingen
Første skritt i en kapitalnedsettelse er at styret må utarbeide et forslag til generalforsamlingen om at kapitalen skal settes ned, samt foreslå nødvendige vedtektsendringer. Styret må også foreslå hvordan pengene skal anvendes, og utarbeide begrunnelse for forslaget med bakgrunn i siste fastsatte årsregnskap eller mellombalanse. Generalforsamlingen fatter vedtak med utgangspunkt i styrets forslag.
Registrering i Foretaksregisteret
Kapitalnedsettelse skal kunngjøres på Brønnøysundregistrenes kunngjøringssider. Hvis nedsettelsen av aksjekapitalen krever kreditorvarsel, gjelder en kreditorfrist på seks uker.
Kapitalnedsettelse som krever kreditorvarsel melder du til Foretaksregisteret i to trinn. Disse to er beslutning om kapitalnedsettelse og gjennomføring.
 







 
                                Beslutning om kapitalnedsettelse                            



Beslutning om kapitalnedsettelse må du melde til Foretaksregisteret innen to måneder etter generalforsamlingens beslutning, ellers bortfaller beslutningen.
Beslutning om kapitalnedsettelse skal minst oppgi

nedsettingsbeløpet, eventuelt et høyere beløp ved utdelinger til aksjonærene utover nedsettingsbeløpet
hva beløpet skal brukes til
om nedsettelsen skal gjennomføres ved innløsning av aksjer eller ved nedsettelse av pålydende

Du må legge ved

protokoll fra generalforsamlingen som viser vedtak om kapitalnedsettelse og endring av vedtekter

Generalforsamlingen må vedta vedtektsendringer i forbindelse med kapitalnedsettelse. Dette er fordi aksjekapitalen alltid er bestemt i vedtektene til selskapet.










 
                                Gjennomføring av kapitalnedsettelse                            



Du kan melde gjennomføring av kapitalnedsettelse etter at du har meldt beslutning, og kreditorfristen har gått ut.
Du må melde gjennomføring av kapitalnedsettelse til Foretaksregisteret innen ett år etter generalforsamlingens beslutning, ellers bortfaller beslutningen.
Du må legge ved

oppdaterte vedtekter
erklæring fra styret om at forholdet til kreditorene er avklart og at det ikke er noe til hinder for gjennomføringen

Aksjeeierboken med eventuelle nye opplysninger om aksjefordeling skal ajourføres.




Kapitalnedsettelse uten kreditorvarsel
Hvis hele nedsettingsbeløpet skal benyttes til dekning av tap som ikke kan dekkes på annen måte, kan nedsettelsen gjennomføres uten kreditorvarsel. Du melder da både beslutning og gjennomføring i ett trinn.
 







 
                                Beslutning og gjennomføring                            



Du må legge ved

generalforsamlingsprotokoll som viser vedtaket
oppdaterte vedtekter

Aksjeeierboken med eventuelle nye opplysninger om aksjefordeling skal ajourføres.




Hvis aksjekapitalen samtidig med en kapitalnedsettelse forhøyes ved nytegning av aksjer mot innskudd, slik at aksjekapitalen blir minst like høy som tidligere,  kan kapitalnedsettelsen skje uten kreditorvarsel. Da gjelder de samme vedleggskrav som ved kapitalforhøyelse.
 




Nyttige lenker

Aksjeloven





Samordnet registermelding i Altinn








Fant du det du lette etter?

Velg din tilbakemelding

Ja
Nei






Så bra! Hva synes du om siden?
Det var dumt! Hva lette du etter?

Skriv kommentaren din her. Ikke legg inn personopplysninger.


Ikke skriv her, det er en robotfelle            

                Uff, her er det ikke plass til mer enn 255 tegn! Har du mer du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn et telefonnummer eller fødselsnummer. Ta bort dette fra kommentaren, og send inn. Vi vil bare ha din ærlige tilbakemelding om siden, vi kan ikke ta imot personopplysninger her.            

            Vi svarer ikke på denne kommentaren. Trenger du hjelp, kontakt kundeservicen vår.            
Send inn



Takk!

                    Tilbakemeldingen din hjelper oss med å forbedre nettsiden vår.                



Beklager! Vi har problemer med systemene våre.

                        Tilbakemeldingen din ble ikke sendt inn.                        Forsøk en gang til eller prøv igjen senere. Du kan også                        
                            sjekke driftsmeldingene våre for mer informasjon.
                    





                    Last inn siden på nytt                









