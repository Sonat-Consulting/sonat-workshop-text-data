



Norskregistrert utenlandsk foretak (NUF)

Sist oppdatert: 6. juni 2023.





Alle utenlandske foretak som trenger et norsk organisasjonsnummer må bli registrert som et norskregistrert utenlandsk foretak (NUF).







Registrere et NUF














Registreringsplikt i Foretaksregisteret for NUF













Roller i NUF














Endre opplysninger for et NUF














Sletting av NUF














Skjema og veiledning for NUF










Utenlandske foretak som driver næringsvirksomhet i Norge, har registreringsplikt i Foretaksregisteret. Utenlandske foretak som ikke driver med næringsvirksomhet i Norge, har registreringsrett i Enhetsregisteret. Det er det utenlandske foretaket som er ansvarlig for virksomheten i Norge.
Ofte stilte spørsmål om NUF
 







 
                                Koster det noe å registrere et NUF?                            



Hvis du bare skal registrere foretaket i Enhetsregisteret, er dette gratis. Skal du registrere det i Foretaksregisteret, må du betale et gebyr. Her finner du oversikt over gebyr for registrering.
På siden Registreringsplikt i Foretaksregisteret for NUF finner du informasjon om registreringsplikt.










 
                                Når kan jeg benytte elektronisk innsending av Samordnet registermelding?                            



Hvis du ønsker å gjøre endringer på den informasjonen som er registrert på ditt NUF, kan du i de fleste tilfeller gjøre dette ved å sende inn elektronisk utgave av Samordnet registermelding. Gjelder det endringer eller nye opplysninger om foretaket i hjemlandet, kan du ikke benytte elektronisk skjema.
For foretak som er registrert i Foretaksregisteret, er det ikke mulig å benytte elektronisk skjema hvis det ikke finnes registrert, eller blir meldt, daglig leder, norsk representant, styre for den norske virksomheten eller en person med signaturrett.










 
                                Hvordan registrere foretaket i Merverdiavgiftsregisteret?                            



Når du har solgt varer eller tjenester for mer enn 50 000 kroner i løpet av en periode på 12 måneder, må du registrere foretaket i Merverdiavgiftsregisteret.
Du finner mer informasjon om Merverdiavgiftsregisteret hos Skatteetaten.










 
                                Når har NUF regnskapsplikt?                            



NUF som driver næringsvirksomhet i Norge, og som er skattepliktig til Norge etter norsk intern lovgivning, har regnskapsplikt og plikt til å sende inn årsregnskap til Regnskapsregisteret.
Hvis NUF, som er registrert i Foretaksregisteret, ikke har regnskapsplikt, må de melde dette skriftlig for hvert regnskapsår til Regnskapsregisteret. På siden Innsendingsplikt for NUF finner du mer informasjon om regnskapsplikt.










 
                                Når inntreffer revisjonsplikt, og når faller den bort?                            



Regnskapspliktige NUF har revisjonsplikt fra og med året etter de passerer 6 millioner kroner i driftsinntekter eller 23 millioner i balansesum.
Hvis foretaket er revisjonspliktig, må driftsinntektene være under grensen 1 år før revisjonsplikten opphører.










 
                                Hvordan kan jeg endre fra NUF til AS?                            



Du kan ikke registrere direkte omdanning fra NUF til aksjeselskap. Derfor må du
1. registrere det nye aksjeselskapet
2. slette NUFet
For at omdanningen skal være skattefri, må aksjeselskapet være stiftet og melding om dette sendt til Foretaksregisteret i løpet av tidsrommet mellom 1. januar og utgangen av juni i inntektsåret. Skattetrekk må være foretatt og arbeidsgiveravgift beregnet senest fra 1. juli.
Les mer om skattefri omdanning under Starte og drive bedrift i Altinn.










 
                                Skal vedleggene være på norsk?                            



Vedlegg skal i utgangspunktet være oversatt til norsk, men vi kan godta dokumenter på dansk, svensk og engelsk.











Fant du det du lette etter?

Velg din tilbakemelding

Ja
Nei






Så bra! Hva synes du om siden?
Det var dumt! Hva lette du etter?

Skriv kommentaren din her. Ikke legg inn personopplysninger.


Ikke skriv her, det er en robotfelle            

                Uff, her er det ikke plass til mer enn 255 tegn! Har du mer du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn et telefonnummer eller fødselsnummer. Ta bort dette fra kommentaren, og send inn. Vi vil bare ha din ærlige tilbakemelding om siden, vi kan ikke ta imot personopplysninger her.            

            Vi svarer ikke på denne kommentaren. Trenger du hjelp, kontakt kundeservicen vår.            
Send inn



Takk!

                    Tilbakemeldingen din hjelper oss med å forbedre nettsiden vår.                



Beklager! Vi har problemer med systemene våre.

                        Tilbakemeldingen din ble ikke sendt inn.                        Forsøk en gang til eller prøv igjen senere. Du kan også                        
                            sjekke driftsmeldingene våre for mer informasjon.
                    





                    Last inn siden på nytt                









