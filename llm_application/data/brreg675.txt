



Aksjeeier i allmennaksjeselskap

Sist oppdatert: 18. august 2022.





Aksjeeierne (aksjonærene) er de som eier allmennaksjeselskapet.

Allmennaksjeselskap er beregnet på de selskapene som har stor spredning på sine aksjeeiere, det vil si mange aksjeeiere, men det er ikke noe minstekrav til antall aksjeeiere. Aksjene kan tegnes av eller selges til en ubestemt krets, allmennheten. Dette kan være både private og juridiske personer. Eksempel på juridiske personer er aksjeselskap, andre allmennaksjeselskap og ansvarlig selskap.
Alle allmennaksjeselskap skal ha et aksjeeierregister som er registrert i en godkjent verdipapirsentral. Et slikt register skal blant annet inneholde en oversikt over samtlige aksjeeiere, deres adresse og hvor mange aksjer den enkelte eier. Aksjeeierregisteret skal være oppdatert til enhver tid, og tilgjengelig for alle.
Rettigheter og plikter
Ansvaret for aksjeeierne er begrenset, det vil si at du ikke har plikt til å yte høyere innskudd i selskapet enn det som følger av aksjetegningen, og som aksjeeier kan du ikke bli stilt til ansvar for gjeld selskapet har stiftet ut over det du har betalt for aksjen. Kreditorene kan bare gå til selskapet med sine krav.
Du har rett til å stemme på generalforsamlingen og til å motta utbytte fra selskapet. Samtidig har du plikt til å betale inn aksjekapitalen, og du har ansvar for å opptre forsvarlig i din rolle som aksjonær.
Avtaler
Aksjeeierne i et selskap kan velge å inngå en avtale som regulerer forholdet mellom dem. Det finnes ingen krav til hvordan en slik avtale skal se ut. Krav til utbytte eller arbeidsinnsats kan være eksempler på forhold som kan reguleres i en slik avtale.
Det er også mulig å opprette avtaler mellom selskapet og aksjeeier, men her er det egne krav til fremgangsmåten. Disse kravene finner du blant annet i allmennaksjeloven § 3-8.
Avslutte eierforhold
Hvis spesielle vilkår er til stede, kan du som aksjeeier tre ut av selskapet eller løse andre aksjeeiere ut av selskapet. Dette er forhold som reguleres av allmennaksjeloven.
 






Fant du det du lette etter?

Velg din tilbakemelding

Ja
Nei






Så bra! Hva synes du om siden?
Det var dumt! Hva lette du etter?

Skriv kommentaren din her. Ikke legg inn personopplysninger.


Ikke skriv her, det er en robotfelle            

                Uff, her er det ikke plass til mer enn 255 tegn! Har du mer du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn et telefonnummer eller fødselsnummer. Ta bort dette fra kommentaren, og send inn. Vi vil bare ha din ærlige tilbakemelding om siden, vi kan ikke ta imot personopplysninger her.            

            Vi svarer ikke på denne kommentaren. Trenger du hjelp, kontakt kundeservicen vår.            
Send inn



Takk!

                    Tilbakemeldingen din hjelper oss med å forbedre nettsiden vår.                



Beklager! Vi har problemer med systemene våre.

                        Tilbakemeldingen din ble ikke sendt inn.                        Forsøk en gang til eller prøv igjen senere. Du kan også                        
                            sjekke driftsmeldingene våre for mer informasjon.
                    





                    Last inn siden på nytt                









