



Stifte og registrere boligbyggelag

Sist oppdatert: 9. mars 2022.





Her kan du registrere boligbyggelag, og du kan se hvilke krav som gjelder ved stiftelse og registrering.







Registrer boligbyggelag
Samordnet registermelding














Registrer boligbyggelag
Samordnet registermelding








Et boligbyggelag skal registreres i Foretaksregisteret. Fristen er tre måneder fra stiftelsesdokumentet er underskrevet av stifterne.
For å stifte et boligbyggelag må stifterne opprette et stiftelsesdokument
Stifterne er de som skal tegne andelene i laget. Det må være minst tjue andelseiere når boligbyggelaget blir stiftet, og andelene skal tegnes i stiftelsesdokumentet. Fysiske personer kan kun eie en andel hver, mens juridiske personer, som for eksempel et aksjeselskap, kan eie flere andeler.
Andelene skal være på minst kr 300, men ikke større enn kr 5 000 og andelskapitalen ved stiftelse skal minst være kr 100 000. Det kan fastsettes i vedtektene at andelene skal ha ulikt pålydende.
Registrere boligbyggelaget
Når du skal registrere et boligbyggelag må du legge ved

stiftelsesdokument
vedtekter
åpningsbalanse
bekreftelse fra revisor om at åpningsbalansen er satt opp i samsvar med regnskapslovens bestemmelser
erklæring fra revisor om at han påtar seg oppdraget
erklæring fra revisor som viser innbetaling

Styremedlemmene må bekrefte i Samordnet registermelding at de påtar seg vervet. Det samme må en eventuell regnskapsfører gjøre.
 







 
                                Krav til stiftelsesdokument                            



Stiftelsesdokumentet skal minst inneholde

boligbyggelagets navn
vedtekter
navn og fødselsnummer eller organisasjonsnummer for alle stifterne
adresse for alle stifterne
opplysning om hvem som er valgt til styre og revisor
oversikt over hvem som eier andelene

Når alle stifterne har underskrevet stiftelsesdokumentet, er andelene tegnet og laget stiftet.










 
                                Krav til vedtekter                            



Vedtektene skal minst inneholde opplysning om

navn på boligbyggelaget, som skal inneholde ordet boligbyggelag eller forkortelsen BBL
kommune hvor boligbyggelaget skal ha sitt forretningskontor
hvilken virksomhet laget skal drive i tillegg til hovedvirksomheten
pålydende verdi på andelene
laveste og høyeste antall styremedlemmer
at den ordinære generalforsamlingen skal behandle

godkjennelse av årsregnskapet og årsberetningen
andre saker som etter loven eller vedtektene hører under generalforsamlingen












Nyttige lenker

Gebyr for registrering og tinglysing




Boligbyggelagsloven





Foretaksregisterloven





Foretaksnavneloven








Fant du det du lette etter?

Velg din tilbakemelding

Ja
Nei






Så bra! Hva synes du om siden?
Det var dumt! Hva lette du etter?

Skriv kommentaren din her. Ikke legg inn personopplysninger.


Ikke skriv her, det er en robotfelle            

                Uff, her er det ikke plass til mer enn 255 tegn! Har du mer du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn et telefonnummer eller fødselsnummer. Ta bort dette fra kommentaren, og send inn. Vi vil bare ha din ærlige tilbakemelding om siden, vi kan ikke ta imot personopplysninger her.            

            Vi svarer ikke på denne kommentaren. Trenger du hjelp, kontakt kundeservicen vår.            
Send inn



Takk!

                    Tilbakemeldingen din hjelper oss med å forbedre nettsiden vår.                



Beklager! Vi har problemer med systemene våre.

                        Tilbakemeldingen din ble ikke sendt inn.                        Forsøk en gang til eller prøv igjen senere. Du kan også                        
                            sjekke driftsmeldingene våre for mer informasjon.
                    





                    Last inn siden på nytt                









