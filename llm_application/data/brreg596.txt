



Kunngjøringer fra Regnskapsregisteret

Sist oppdatert: 23. mai 2022.





Vi kunngjør godkjente årsregnskap, mellombalanser og varsel om tvangsoppløsning.

I Regnskapsregisteret finner du årsregnskap fra alle regnskapspliktige virksomheter. Kunngjøringen skjer normalt to dager etter at Regnskapsregisteret har godkjent årsregnskapet.
 







 
                                Godkjente årsregnskap                            



Alle regnskapspliktige virksomheter skal hvert år sende komplett årsregnskap til Regnskapsregisteret innen en måned etter at det er vedtatt av generalforsamlingen eller tilsvarende organ.
Komplett årsregnskap vil si årsregnskap med:

noter
årsberetning (gjelder ikke små foretak)
kontantstrømoppstilling (gjelder ikke små foretak)
eventuell revisjonsberetning

Årsregnskap skal normalt gjelde for kalenderåret 1. januar til 31. desember. Avvikende regnskapsår kan brukes hvis vilkår er oppfylt. Årsregnskap må være sendt Regnskapsregisteret senest 31. juli, året etter regnskapsåret for normalt regnskapsår og 31. januar for de med sluttdato før 1. juli.










 
                                Hva inneholder kunngjøringen?                            



Kunngjøringen om godkjent årsregnskap inneholder alltid opplysninger om:

virksomhetens navn
organisasjonsform
forretningsadresse
dato for mottak av årsregnskapet
opplysning om regnskapsperioden
virksomheten har vært registrert som morselskap i konsern











 
                                Godkjente mellombalanser                            



Mellombalanser skal sendes til Regnskapsregisteret når virksomheten foretar enkelte beslutninger. Regnskapsregisteret registrerer og kunngjør godkjente mellombalanser.
Kunngjøringen skjer normalt dagen etter at Regnskapsregisteret har godkjent mellombalansen.
Kunngjøringen om godkjent mellombalanse inneholder alltid opplysninger om navnet til virksomheten, organisasjonsform, organisasjonsnummer og forretningsadresse. I tillegg inneholder den dato for når Regnskapsregisteret mottok mellombalansen, balansedato og når den ble fastsatt av generalforsamlingen.










 
                                Varsel om tvangsoppløsning                            



Innsendingspliktige foretak som ikke har sendt komplett årsregnskap til Regnskapsregisteret innen seks måneder etter fristen, får melding i Altinn med frist på en måned for å sende det. Dette gjelder følgende foretak:

aksjeselskap
allmennaksjeselskap
boligbyggelag
samvirkeforetak
europeiske selskap

Hvis ikke vi har mottatt komplett årsregnskap før utgangen av den nye fristen, kunngjør vi dette på www.brreg.no. I kunngjøringen får foretaket en siste frist på fire uker før vi informerer tingretten.




Les mer om innsendingsplikt til Regnskapsregisteret.
 




Aktuelle regler

Aksjeloven §16-15 til 16-18





Allmennaksjeloven § 16-15 til 16-18





Bustadbyggjelagslova § 10-14 til 10-17





Samvirkelova § 140 til 144








Fant du det du lette etter?

Velg din tilbakemelding

Ja
Nei






Så bra! Hva synes du om siden?
Det var dumt! Hva lette du etter?

Skriv kommentaren din her. Ikke legg inn personopplysninger.


Ikke skriv her, det er en robotfelle            

                Uff, her er det ikke plass til mer enn 255 tegn! Har du mer du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn et telefonnummer eller fødselsnummer. Ta bort dette fra kommentaren, og send inn. Vi vil bare ha din ærlige tilbakemelding om siden, vi kan ikke ta imot personopplysninger her.            

            Vi svarer ikke på denne kommentaren. Trenger du hjelp, kontakt kundeservicen vår.            
Send inn



Takk!

                    Tilbakemeldingen din hjelper oss med å forbedre nettsiden vår.                



Beklager! Vi har problemer med systemene våre.

                        Tilbakemeldingen din ble ikke sendt inn.                        Forsøk en gang til eller prøv igjen senere. Du kan også                        
                            sjekke driftsmeldingene våre for mer informasjon.
                    





                    Last inn siden på nytt                









