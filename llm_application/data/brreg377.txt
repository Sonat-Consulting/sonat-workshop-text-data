



Enklare deling av tilsynsdata med Tilda

Sist oppdatert: 2. desember 2021.





Tilda er ei datadelingsteneste frå Brønnøysundregistera tilrettelagt for dei rundt 80 tilsynsmyndigheitene i Noreg og utvalde fagsystemleverandørar.

Tenesta koplar tilsyns-Noreg betre saman og gir god informasjonsflyt mellom tilsyna, der målet er koordinerte, effektive og meir målretta tilsyn.
Informasjon i sanntid direkte frå datakjeldene
Tilda gjer tilsynsinformasjon tilgjengeleg i digitalt, maskinlesbart format, slik at det er raskt og enkelt å få oversikt over kva andre tilsyn har gjennomført og planlagt av tilsynsaktivitetar. Tilda hentar data frå dei respektive tilsynsmyndigheitene sine fagsystem og ulike register via eit felles standard grensesnitt.
Kva er fordelane med Tilda?

norske tilsynsmyndigheiter får tilgang på informasjon om andre si tilsynsverksemd
tilsyna blir effektive og målretta
forhindrar at dei private verksemdene opplever tilsyn som ei unødig belasting
informasjonen blir vist i sanntid, dermed kan tilsyn koordinerast

 







 
                                Kven står bak tenesta?                            



Tilda er utvikla i samarbeid mellom ulike tilsynsmyndigheiter og Brønnøysundregistera, med støtte frå Digitaliseringsdirektoratet. Arbeidstilsynet har leia innleiande prosjekt og Brønnøysundregistera har forvaltningsansvaret for tenesta.










 
                                Kven kan bruke tenesta?                            



Alle norske tilsynsmyndigheiter og utvalde fagsystemleverandørar kan bruke tenesta.










 
                                Korleis kome i gang?                            



Detaljert informasjon om tenesta.
Har du spørsmål om Tilda, eller eit ønske om å ta tenesta i bruk, ta kontakt med oss via kontaktskjema.
Har du tekniske spørsmål, sjå utviklingsguide for Tilda i Altinn.










 
                                Kontakt oss                            



Du kan ta kontakt med oss via kontaktskjema.











