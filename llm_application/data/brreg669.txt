



Endre opplysninger for et allmennaksjeselskap

Sist oppdatert: 18. august 2022.





Hvis det skjer endringer i de registrerte opplysningene, skal dette meldes til Foretaksregisteret. Du gjør dette ved å sende inn Samordnet registermelding i Altinn.









 
                                Hvordan endrer jeg navn?                            



Du registrerer nytt navn ved å sende inn skjemaet Samordnet registermelding.
Det er generalforsamlingen som vedtar nytt navn. Endringen innebærer endring av selskapets vedtekter.
Du må legge ved

generalforsamlingsprotokoll
oppdaterte vedtekter

På siden Hvordan velger jeg navn på virksomheten min? kan du lese mer om valg av navn og hvilke hensyn du må ta.










 
                                Hvordan endrer jeg adresse?                            



Du registrerer ny adresse ved å sende inn skjemaet Samordnet registermelding.
Ny forretningsadresse
Forretningsadressen til et allmennaksjeselskap skal være en norsk gate- eller veiadresse eller stedsnavn.
Ved endring av adresse til ny kommune, må foretakets vedtekter endres. Generalforsamlingen må godkjenne en slik endring.
Ved endring til ny kommune, må du legge ved

vedtekter
protokoll fra generalforsamling som viser beslutning om vedtektsendring

Ny postadresse
Du er ikke nødt til å melde en egen postadresse, men hvis du ønsker posten tilsendt til en annen adresse enn den registrerte forretningsadressen, kan du melde dette som postadresse.










 
                                Hvordan endrer jeg hvem som sitter i styret?                            



Når selskapet har valgt nytt styre, skal du melde dette i skjemaet Samordnet registermelding. De nye styremedlemmene må samtykke til registreringen ved å signere i skjemaet.
Generalforsamlingen må velge styret.
Du må legge ved

protokoll fra generalforsamling som viser vedtaket
eventuelt protokoll/dokument som viser hvem de ansatte har valgt til styret











 
                                Hvordan endrer jeg hvem som er daglig leder?                            



Når selskapet ansetter daglig leder, skal du melde dette i Samordnet registermelding.
Det er vanligvis ingen krav til vedlegg.
Unntaket er hvis du som daglig leder selv sender inn melding, og du ikke har roller i styret. Da må du legge ved

dokumentasjon som viser ansettelsen, for eksempel protokoll fra styremøte











 
                                Hvordan endrer jeg hvem som har signaturrett?                            



Når selskapet endrer signatur, skal du melde dette i Samordnet registermelding.
Du må legge ved:

protokoll fra styremøtet som viser tildeling av signatur, hvis ikke hele styret har signert i skjemaet.

Det må gå tydelig frem at signatur er tildelt, og om den er gitt i fellesskap eller hver for seg.










 
                                Hvordan endrer jeg revisor?                            



Når selskapet har valgt ny revisor, skal du melde dette i skjemaet Samordnet registermelding.
Generalforsamlingen må velge revisor. Revisor må bekrefte at hen tar på seg oppdraget, dette gjør hen ved å signere i skjemaet.
Du må legge ved

protokoll fra generalforsamling som viser vedtaket











 
                                Hvordan kan jeg fratre min rolle i selskapet?                            



Alle rolleinnehavere kan melde egenfratreden. Når du fratrer gir du avkall på alle rettigheter og plikter som din rolle har. Du gjør dette i Samordnet registermelding. Når fratredelsen er registrert vil både selskapet og du som fratrer bli varslet om dette.











Fant du det du lette etter?

Velg din tilbakemelding

Ja
Nei






Så bra! Hva synes du om siden?
Det var dumt! Hva lette du etter?

Skriv kommentaren din her. Ikke legg inn personopplysninger.


Ikke skriv her, det er en robotfelle            

                Uff, her er det ikke plass til mer enn 255 tegn! Har du mer du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn et telefonnummer eller fødselsnummer. Ta bort dette fra kommentaren, og send inn. Vi vil bare ha din ærlige tilbakemelding om siden, vi kan ikke ta imot personopplysninger her.            

            Vi svarer ikke på denne kommentaren. Trenger du hjelp, kontakt kundeservicen vår.            
Send inn



Takk!

                    Tilbakemeldingen din hjelper oss med å forbedre nettsiden vår.                



Beklager! Vi har problemer med systemene våre.

                        Tilbakemeldingen din ble ikke sendt inn.                        Forsøk en gang til eller prøv igjen senere. Du kan også                        
                            sjekke driftsmeldingene våre for mer informasjon.
                    





                    Last inn siden på nytt                









