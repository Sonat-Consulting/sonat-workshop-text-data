



Endre opplysningar for eit ansvarleg selskap

Sist oppdatert: 25. august 2022.





Dersom du ønsker å registrere ny informasjon på selskapet ditt, finn du framgangsmåte for ulike endringar her.







Registrer endringar
Samordna registermelding















Registrer endringar
Samordna registermelding

















 
                                Korleis endrar eg adresse?                            



Du registrerer ny adresse ved å sende inn Samordna registermelding.
Ny forretningsadresse
Forretningsadressa til eit ansvarleg selskap skal vere ei norsk gateadresse eller eit norsk stadnamn.
Ved endring av adresse til ny kommune, må du lage ein ny selskapsavtale. Dersom  selskapsavtalen ikkje er skriven under av alle deltakarane etter endringa, må selskapsmøtet godkjenne endringa.
Ved endring til ny kommune må du legge ved

oppdatert selskapsavtale
protokoll frå selskapsmøtet dersom ikkje alle deltakarane har skrive under selskapsavtalen

Ny postadresse
Du er ikkje nøydd til å melde ei eiga postadresse. Dersom du ønsker posten send til  ei anna adresse, kan du melde dette som postadresse.










 
                                Korleis registrerer eg nye deltakarar?                            



Du registrerer endringar av deltakarar ved å sende inn Samordna registermelding.
Du må lage ein ny selskapsavtale. Dersom  selskapsavtalen ikkje  er skriven under av alle deltakarane etter endringa, må selskapsmøtet godkjenne endringa.
Du må legge ved

oppdatert selskapsavtale
protokoll frå selskapsmøtet, dersom ikkje alle deltakarane har skrive under selskapsavtalen
erklæring frå deltakarane som fråtrer selskapet, der dei samtykker i at fråtredinga vert registrert i Føretaksregisteret











 
                                Korleis endrar eg kven som sit i styret?                            



Du registrerer nytt styre ved å sende inn Samordna registermelding.
Styret vert valt av selskapsmøtet.
Du må legge ved

protokoll frå selskapsmøtet som viser vedtaket











 
                                Korleis endrar eg namn?                            



Du registrerer nytt namn ved å sende inn Samordna registermelding. Du må lage ein ny selskapsavtale.
Dersom  selskapsavtalen ikkje er skriven under av alle deltakarane etter endringa, må selskapsmøtet godkjenne endringa.
Du må legge ved

oppdatert selskapsavtale
protokoll frå selskapsmøtet, dersom ikkje alle deltakarane har skrive under selskapsavtalen

På sida Korleis vel eg namn på selskapet mitt? kan du lese meir om val av namn og kva omsyn du må ta.










 
                                Korleis kan eg fråtre rolla mi i selskapet?                            



Alle rolleinnehavarar kan melde eigenfråtreding. Når du fråtrer, gir du avkall på alle rettigheiter og plikter som rolla di har. Du gjer dette i Samordna registermelding. Når fråtredinga er registrert, vil både selskapet og du som fråtrer bli varsla om dette.










 
                                Korleis endrar eg kven som har signaturrett?                            



Når selskapet endrar signatur, skal du melde dette i Samordna registermelding.
Du må legge ved

protokoll frå selskapsmøtet som viser tildeling av signatur

Det må gå tydeleg fram av protokollen at signatur er tildelt og om den er gitt i fellesskap eller kvar for seg.










 
                                Korleis endrar vi det ansvarlege selskapet til eit AS?                             



Du kan ikkje registrere direkte omdanning frå ansvarleg selskap til aksjeselskap. Du må derfor

registrere det nye aksjeselskapet
slette det ansvarlege selskapet

For at omdanninga skal kunne vere skattefri, må aksjeselskapet vere stifta og melding om dette sendt til Føretaksregisteret i løpet av tidsrommet mellom 1.januar og utgangen av juni i inntektsåret, og det må vere gjennomført skattetrekk og utrekna arbeidsgivaravgift seinast frå 1. juli. Les meir om skattefri omdanning under Starte og drive bedrift i Altinn.




Sjå eksempel på innhald i selskapsmøteprotokoll (PDF)
 






Fann du det du leita etter?

Vel tilbakemeldinga di

Ja
Nei






Så bra! Kva synst du om sida?
Det var dumt! Kva leita du etter?

Skriv kommentaren din her. Ikkje legg inn personopplysningar.


Ikkje skriv her, det er ei robotfelle            

                Uff, her er det ikkje plass til meir enn 255 teikn! Har du meir du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn eit telefonnummer eller fødselsnummer. Ta bort dette frå kommentaren og send inn. Vi vil berre ha den ærlege meininga di om sida, vi kan ikkje ta i mot personopplysningar her.            

            Vi svarer ikkje på denne kommentaren. Treng du hjelp, kontakt kundeservicen vår.            
Send inn



Takk!

                    Tilbakemeldinga di hjelper oss med å forbetre nettsida vår.                



Beklagar! Vi har problem med systema våre.

                        Tilbakemeldinga di blei ikkje send.                        Prøv ein gong til eller prøv igjen seinare. Du kan også                        
                            sjekke driftsmeldingane våre for meir informasjon.
                    





                    Last inn sida på nytt                









