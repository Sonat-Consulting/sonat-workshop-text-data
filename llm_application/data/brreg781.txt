



Enkeltpersonføretak




For at du skal kunne registrere enkeltpersonføretaket, er du nøydd til å drive med næringsaktivitet. Dette er aktivitet som er eigna til å ha eit visst omfang og ei viss lengd.

 








Slik startar du eit enkeltpersonføretak













Registrering av fleire enkeltpersonføretak













Registrere eit enkeltpersonføretak













Registreringsplikt i Føretaksregisteret













Endre opplysningar for eit enkeltpersonføretak













Endre eigar av enkeltpersonføretak













Avslutte enkeltpersonføretak










Ofte stilte spørsmål om enkeltpersonføretak
 







 
                                Korleis veit eg om eg driv næringsaktivitet?                             



Ved vurdering av om enkeltpersonføretaket driv sjølvstendig næringsaktivitet, blir det lagd vekt på

kva aktivitet føretaket driv med og omfanget av denne
kor mykje tid som går med til å drive føretaket
innsats av arbeidskraft
kor stor den økonomiske omsetninga er

Aktivitetar som blir rekna som reine eingongshendingar eller hobbyaktivitet blir ikkje definert som næringsaktivitet, og kan derfor ikkje bli registrert som enkeltpersonføretak.
Eksempel på hobbyaktivitet

Per jobbar på heiltid som lærar og snekrar fuglebur på fritida. Desse ønsker han å selje på den årlege julemarknaden i byen for å dekke utgiftene til fuglebura. Dette blir rekna som hobbyaktivitet og er ikkje næringsaktivitet.
Liv driv med hobbyfotografering og tek nokre små oppdrag som av og til gir litt inntekt. Ho har ikkje tenkt å starte føretak, men driv ein hobbyaktivitet som ho kan tene litt pengar på.

Når blir dette næringsaktivitet?

Salet av fuglebura blei ein suksess og Per har fått mange førespurnader både frå fjern og nær. Han snekrar heile året og bruker størsteparten av fritida si på snekringa av fuglebura. No ønsker han å selje på fleire julemarknader, og han ser på moglegheitene for å få dette som ei ekstra inntektskjelde. Denne aktiviteten ønsker han å fortsette med fleire år på rad og kanskje utvide til andre produkt. Planen på lang sikt er å drive med dette på heiltid.
Fordi Liv er ein god fotograf får ho mange førespurnader frå både privatpersonar og næringslivet. Tida som går med til foto og administrering av oppdraga aukar monaleg. Liv ser no moglegheita til å kunne satse på fotografering som hovudinntektskjelda si.











 
                                Kostar det noko å registrere eit enkeltpersonføretak?                            



Om du berre skal registrere enkeltpersonføretaket i Einingsregisteret, er dette gratis. Skal du registrere det i Føretaksregisteret, vil du få eit gebyr. Sjå oversikt over gebyr
Her finn du informasjon om når eit enkeltpersonføretak må registrerast i Føretaksregisteret.










 
                                Korleis blir eg registrert i Meirverdiavgiftsregisteret?                            



Når du har seld varer eller tenester for meir enn 50 000 kroner i løpet av ein periode på 12 månader, må du registrere enkeltpersonføretaket i Meirverdiavgiftsregisteret.
Du kan søke om registrering i Skatteetaten si løysing for registrering i Meirverdiavgiftsregisteret.










 
                                Eg har flytta. Kva må eg gjere?                            



Om føretaket ditt endrar forretningsadresse eller postadresse må du registrere ny adresse ved  å sende inn Samordna registermelding.
Ny forretningsadresse
Forretningsadressa er den same som gjestingsadressa til føretaket. Du må gi opp norsk adresse, med namn på gate eller veg og husnummer med bokstav dersom det finst, eventuelt stadnamn.
Ny postadresse
Om du ønsker posten send til ei anna adresse enn forretningsadressa, kan du melde dette som postadresse.










 
                                Kan enkeltpersonføretaket endre innehavar?                            



Eit enkeltpersonføretak kan ikkje overdragast frå ein innehavar til ein annan. Grunnen til dette er at innehavar er identifisert gjennom føretaket sitt, og har fullt personleg ansvar for gjeld og plikter føretaket har.
Det er berre der ektefelle sit i uskifte at enkeltpersonføretak kan skifte innehavar.










 
                                Korleis endrar eg enkeltpersonføretaket mitt til eit AS?                            



Du kan ikkje registrere direkte omdanning frå enkeltpersonføretak til aksjeselskap. Du må derfor

 registrere det nye aksjeselskapet
 slette enkeltpersonføretaket

For at omdanninga skal kunne vere skattefri, må aksjeselskapet vere stifta og melding om dette sendt til Føretaksregisteret i løpet av tidsrommet mellom 1.januar og utgangen av juni i inntektsåret, og det må vere gjennomført skattetrekk og utrekna arbeidsgivaravgift seinast frå 1. juli.
Les meir om skattefri omdanning under Starte og drive bedrift i Altinn.










 
                                Når har eit enkeltpersonføretak revisjonsplikt?                            



Små enkeltpersonføretak har normalt ikkje revisjonsplikt. Revisjonsplikt startar først når

omsetninga er på meir enn 6 millionar kroner,
balansesummen er 23 millionar eller høgare, eller
gjennomsnittleg tal på tilsette utgjer ti årsverk eller meir

Revisjonsplikta trer i kraft året etter at føretaket blir revisjonspliktig.
Nokre bransjar har revisjonsplikt gjennom særreglar som for eksempel advokataktivitet. Enkeltpersonføretak som er underlagt tilsyn av Finanstilsynet er også revisjonspliktige.










 
                                Når opphøyrer revisjonsplikta?                            



Om føretaket er revisjonspliktig, må driftsinntektene vere under grensa to år på rad før revisjonsplikta opphøyrer. Revisjonsplikta sluttar da å gjelde frå og med det tredje året.











Fann du det du leita etter?

Vel tilbakemeldinga di

Ja
Nei






Så bra! Kva synst du om sida?
Det var dumt! Kva leita du etter?

Skriv kommentaren din her. Ikkje legg inn personopplysningar.


Ikkje skriv her, det er ei robotfelle            

                Uff, her er det ikkje plass til meir enn 255 teikn! Har du meir du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn eit telefonnummer eller fødselsnummer. Ta bort dette frå kommentaren og send inn. Vi vil berre ha den ærlege meininga di om sida, vi kan ikkje ta i mot personopplysningar her.            

            Vi svarer ikkje på denne kommentaren. Treng du hjelp, kontakt kundeservicen vår.            
Send inn



Takk!

                    Tilbakemeldinga di hjelper oss med å forbetre nettsida vår.                



Beklagar! Vi har problem med systema våre.

                        Tilbakemeldinga di blei ikkje send.                        Prøv ein gong til eller prøv igjen seinare. Du kan også                        
                            sjekke driftsmeldingane våre for meir informasjon.
                    





                    Last inn sida på nytt                









