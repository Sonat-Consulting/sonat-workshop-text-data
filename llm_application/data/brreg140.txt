



Om konkurskarantene

Sist oppdatert: 2. august 2021.





Du kan sjekke om ein person har ein aktiv konkurskarantene ved å søke i Konkursregisteret.







Sjekk konkurskarantene















Sjekk konkurskarantene

















 
                                Korleis søker eg?                            



Du må logge deg inn via ID-porten for å søke i Konkursregisteret. Personen du søker på får ikkje beskjed om du har gjort eit søk på han eller ho.
For å vere sikker på at du får treff på rett person, bruk personen sitt fødselsnummer eller d-nummer når du gjer eit søk. Du kan også søke på namn.










 
                                Kva viser søkeresultatet?                            



Søkeresultatet viser namn, fødselsår, kommune og karanteneperiode. Opplysningane er frå registreringstidspunktet for konkurskarantenen. Om du ønsker meir informasjon, for eksempel om personen er fjerna frå eksisterande verv, må du ta kontakt med Konkursregisteret.
Endringar i fødselsnummer, d-nummer, namn eller adresse i Folkeregisteret vil ikkje vere oppdatert i søkeresultatet. Tenesta viser alle aktive konkurskarantenar på ein person.










 
                                Kva er konkurskarantene?                            



Personar med konkurskarantene får ikkje starte nytt selskap eller ta på seg eller reelt utøve nye verv, som for eksempel dagleg leiar, styreleiar, styremedlem eller varamedlem i karanteneperioden. I nokre tilfelle kan konkurskarantenen også innebere at ein person blir fjerna frå eksisterande verv.
Tingretten kan avseie orskurd om konkurskarantene om ein person er mistenkt for ei straffbar handling i samband med ein konkurs eller den verksemd som har ført til konkursen. Det same gjeld om ein person er funne uskikka til å stifte, vere dagleg leiar, styreleiar, styremedlem eller varamedlem i eit nytt selskap, på grunn av uforsvarleg forretningsførsel.
Reglane om konkurskarantene finn du i konkurslova §§ 142 og 143.










 
                                  Kva er forskjellen på konkurs og konkurskarantene?                            



Både verksemder og personar kan gå konkurs og det betyr at dei mister retten til å bestemme over eigendelane sine.
Det er berre personar som kan få konkurskarantene. Konkurskarantene er eit verkemiddel for å hindre personar i å starte nytt selskap, eller ta på seg nye roller som for eksempel dagleg leiar, styreleiar, styremedlem eller varamedlem, i den perioden dei er i karantene.










 
                                Kor lenge varar ein konkurskarantene?                            



Ein konkurskarantene varar normalt i to år. Ein person kan ha fleire konkurskarantenar.











Fann du det du leita etter?

Vel tilbakemeldinga di

Ja
Nei






Så bra! Kva synst du om sida?
Det var dumt! Kva leita du etter?

Skriv kommentaren din her. Ikkje legg inn personopplysningar.


Ikkje skriv her, det er ei robotfelle            

                Uff, her er det ikkje plass til meir enn 255 teikn! Har du meir du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn eit telefonnummer eller fødselsnummer. Ta bort dette frå kommentaren og send inn. Vi vil berre ha den ærlege meininga di om sida, vi kan ikkje ta i mot personopplysningar her.            

            Vi svarer ikkje på denne kommentaren. Treng du hjelp, kontakt kundeservicen vår.            
Send inn



Takk!

                    Tilbakemeldinga di hjelper oss med å forbetre nettsida vår.                



Beklagar! Vi har problem med systema våre.

                        Tilbakemeldinga di blei ikkje send.                        Prøv ein gong til eller prøv igjen seinare. Du kan også                        
                            sjekke driftsmeldingane våre for meir informasjon.
                    





                    Last inn sida på nytt                









