



Bo i Brønnøysund

Sist oppdatert: 23. august 2022.





Brønnøysund er en hyggelig liten kystby sør på Helgeland. Vi har korte avstander til jobb, fritids- og servicetilbud.

Fly og kollektiv
Byen har gode kommunikasjoner med mange flyavganger. Det er daglige flyavganger til og fra Trondheim (ca 35 minutt), Bodø (ca 45 minutt), og til Oslo (ca 1,30 time) i sommerhalvåret. Hurtigruta legger til kai daglig både på tur nordover og sørover. I tillegg har vi hurtigbåt som tar deg ut til Vega, Ylvingen og nabobyen vår Sandnessjøen.
Byliv
Som regionsenter byr Brønnøysund på et godt utvalg av butikker. Vi har flere gode restauranter med spennende lokalmat, utesteder med konsertscene og quiz, kafeer og et yrende småbåtliv om sommeren.
Musikk og kultur
Brønnøysund har et godt og bredt musikk- og kulturliv. Hver sommer arrangeres Rootsfestivalen med både nasjonale og internasjonale artister. Vi har også jazzklubb, bibliotek, kulturskole, barneteater, rockeverksted og flere kor og korps. Du kan også gå på kino og besøke ulike galleri.
Aktiviteter og friluftsliv
For deg som er glad i naturen er Brønnøysund en perfekt base for å komme seg ut. Det er kort vei til flotte naturopplevelser til lands, til fjells og i skjærgården.
Området er toppturmekka både sommer og vinter. Det er kort vei til Lomsdalen-Visten nasjonalpark og både norske og svenske vintersportssteder er innen rekkevidde. Det er også mange fine turløyper nært sentrum og landemerket vårt Torghatten er helt unikt og må besøkes.
Regionen er tilrettelagt for øyhopping med sykkel og vi har Vegaøyan verdensarvområde like utenfor stuedøra. Brønnøysund har en aktiv sjøsportsklubb som driver med kajakk, seiling og roing.
Brønnøysund har også to treningssenter, flere idrettslag og Nordlands største klatrehall.
Familieliv
Vi har et godt oppvekstmiljø med full barnehagedekning. Vi har to videregående skoler. Det er mange fritidstilbud å velge i for barn og unge. Korte avstander gir deg mer tid i hverdagen, og boligprisene er lavere enn i storbyene. – og ja, vi har raskt internett fra fiber! Les mer på Brønnøy kommune sine nettsider.
Brønnøy kommune tilbyr gratis barnehageplass og SFO til tilflyttere. Ordningen gjelden til 31.12.2023.
 






Fant du det du lette etter?

Velg din tilbakemelding

Ja
Nei






Så bra! Hva synes du om siden?
Det var dumt! Hva lette du etter?

Skriv kommentaren din her. Ikke legg inn personopplysninger.


Ikke skriv her, det er en robotfelle            

                Uff, her er det ikke plass til mer enn 255 tegn! Har du mer du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn et telefonnummer eller fødselsnummer. Ta bort dette fra kommentaren, og send inn. Vi vil bare ha din ærlige tilbakemelding om siden, vi kan ikke ta imot personopplysninger her.            

            Vi svarer ikke på denne kommentaren. Trenger du hjelp, kontakt kundeservicen vår.            
Send inn



Takk!

                    Tilbakemeldingen din hjelper oss med å forbedre nettsiden vår.                



Beklager! Vi har problemer med systemene våre.

                        Tilbakemeldingen din ble ikke sendt inn.                        Forsøk en gang til eller prøv igjen senere. Du kan også                        
                            sjekke driftsmeldingene våre for mer informasjon.
                    





                    Last inn siden på nytt                









