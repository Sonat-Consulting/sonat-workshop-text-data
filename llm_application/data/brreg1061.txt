



Heftelser i bil og andre kjøretøy

Sist oppdatert: 9. mai 2023.





Hos oss sjekker du heftelser på bil og andre kjøretøy. Du kan også bestille dokumentasjon på dette.






Finn heftelser på kjøretøy













Skal du kjøpe en bil, er det viktig at du først sjekker om den har heftelser. Kjøper du en bil med heftelser, kan du i verste fall risikere å miste bilen hvis den som har pant i bilen krever den tvangssolgt eller tilbakelevert.
Sjekk at registreringsnummeret er gyldig før du søker heftelser
Vi kan ikke kontrollere at et registreringsnummer er gyldig. Søker du på et ugyldig nummer, vil det se ut som om kjøretøyet finnes og er uten heftelser. Statens vegvesen har oversikt over gyldige registreringsnummer.
Husk bevis for at det ikke var heftelser på kjøpetidspunktet
Hvis det ikke er tinglyst heftelser på bilen, bør du bestille en panteattest. Denne kan du bruke som dokumentasjon for å bevise at du var i god tro hvis det skulle oppstå en tvist senere. Velger du å få panteattesten tilsendt på e-post, er dette gratis.
Ofte stilte spørsmål om heftelser
 







 
                                Overtar jeg gjelden fra forrige eier om jeg kjøper bil med heftelse?                            



Nei, ansvaret for gjelden vil fortsatt være hos den som tok opp lån med pant i bilen, og vil ikke overføres til den nye eieren. Hvis tidligere eier ikke betaler sin gjeld, vil den som har lånt ut penger kunne kreve bilen tilbakelevert eller solgt for å dekke lånet.










 
                                Hvorfor minker ikke beløpet på heftelsen når jeg betaler ned på lånet?                            



Vi oppdaterer ikke beløpet på heftelsen etter hvert som du betaler ned på lånet. Lurer du på hvor mye som er igjen av lånet, kan du kontakte den som har pant i kjøretøyet.










 
                                Jeg har betalt ned hele lånet, hvorfor blir ikke heftelsen slettet?                            



Etter at lånet er nedbetalt, vil det vanligvis gå noe tid før pantet blir slettet. Løsøreregisteret har normalt fra tre til fem dagers saksbehandlingstid. Du må ta kontakt med banken hvis heftelsen ikke blir slettet.










 
                                Jeg skal låne ut penger til en venn slik at han kan kjøpe bil. Hva bør jeg tenke på?                            



Om du låner ut penger til noen for å kjøpe bil, er det en sikkerhet for deg om du tinglyser pant i bilen.
Les mer om hvordan du kan låne ut penger til kjøp av bil.










 
                                Hva koster det å tinglyse en salgspant?                            



Se oversikt over gebyr for tinglysing










 
                                Hvordan fjerner jeg en heftelse?                            



Gjelder heftelsen en salgspant, leasing eller et pantedokument for næringsdrivende, må du ta kontakt med den som har pant i kjøretøyet (ofte en bank). Det er den som har pant i bilen som må sende slettemelding til oss for å få fjernet heftelsen.
Les mer om hvordan heftelser blir slettet.









Nyttige lenker

Statens vegvesen








Fant du det du lette etter?

Velg din tilbakemelding

Ja
Nei






Så bra! Hva synes du om siden?
Det var dumt! Hva lette du etter?

Skriv kommentaren din her. Ikke legg inn personopplysninger.


Ikke skriv her, det er en robotfelle            

                Uff, her er det ikke plass til mer enn 255 tegn! Har du mer du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn et telefonnummer eller fødselsnummer. Ta bort dette fra kommentaren, og send inn. Vi vil bare ha din ærlige tilbakemelding om siden, vi kan ikke ta imot personopplysninger her.            

            Vi svarer ikke på denne kommentaren. Trenger du hjelp, kontakt kundeservicen vår.            
Send inn



Takk!

                    Tilbakemeldingen din hjelper oss med å forbedre nettsiden vår.                



Beklager! Vi har problemer med systemene våre.

                        Tilbakemeldingen din ble ikke sendt inn.                        Forsøk en gang til eller prøv igjen senere. Du kan også                        
                            sjekke driftsmeldingene våre for mer informasjon.
                    





                    Last inn siden på nytt                









