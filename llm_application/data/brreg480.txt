



Stifte og registrere borettslag

Sist oppdatert: 9. mars 2022.





Her kan du registrere borettslag, og du kan se hvilke krav som gjelder ved stiftelse og registrering.







Registrer borettslag
Samordnet registermelding















Registrer borettslag
Samordnet registermelding









Et borettslag skal registreres i Foretaksregisteret. Fristen er tre måneder fra stiftelsesdokumentet er underskrevet av stifterne.
For å stifte et borettslag må stifterne opprette et stiftelsesdokument
Stifterne er de som skal tegne andelene i laget. Boligbyggelag eller en annen utbygger kan stifte borettslaget alene, hvis de tegner minst to andeler. Øvrige stiftere må være minst to fysiske personer, og som hovedregel kan hver av dem kun eie en andel hver. Tegning skal skje i stiftelsesdokumentet. Andelene skal være like store og minst kr 5.000,- men ikke større enn kr 20.000,-.
Registrere borettslaget
Når du skal registrere et borettslag må du legge ved

stiftelsesdokument
vedtekter
bygge- og finansieringsplan
åpningsbalanse
bekreftelse fra revisor om at åpningsbalansen er satt opp i samsvar med regnskapslovens bestemmelser
erklæring fra revisor som viser innbetaling
erklæring fra revisor om at han påtar seg oppdraget

Styremedlemmene må bekrefte i Samordnet registermelding at de påtar seg vervet. Det samme må en eventuell regnskapsfører gjøre.
 
 







 
                                Krav til stiftelsesdokument                            



Stiftelsesdokumentet skal minst inneholde

borettslagets navn
vedtekter
navn og fødselsnummer eller organisasjonsnummer for alle stifterne
adresse for alle stifterne
oversikt over hvem som eier andelene
tidspunkt for innbetaling av andelene
opplysning om hvem som er valgt til styre og revisor











 
                                Krav til vedtekter                            



Vedtektene skal minst inneholde opplysning om

navn på borettslaget, som skal inneholde ordet borettslag eller forkortelsen BRL
kommune hvor borettslaget skal ha sitt forretningskontor
pålydende verdi på andelene
laveste og høyeste antall styremedlemmer
at den ordinære generalforsamlingen skal behandle

godkjennelse av årsregnskapet og årsberetningen
andre saker som etter loven eller vedtektene hører under generalforsamlingen



I tillegg må det gå fram av vedtektene hvis borettslaget ikke skal ha forretningsfører.










 
                                Krav til bygge- og finansieringsplan                            



Bygge- og finansieringsplanen må inneholde:

tegninger
beskrivelse av lagets bygg med leiligheter
kostnadsoverslag
finansieringsplan
driftsbudsjett

Planen skal vise hvilken leilighet som er tilknyttet hver andel, og fordelingen av felleskostnadene.









Nyttige lenker

Gebyr for registrering og tinglysing




Borettslagsloven





Foretaksregisterloven








Fant du det du lette etter?

Velg din tilbakemelding

Ja
Nei






Så bra! Hva synes du om siden?
Det var dumt! Hva lette du etter?

Skriv kommentaren din her. Ikke legg inn personopplysninger.


Ikke skriv her, det er en robotfelle            

                Uff, her er det ikke plass til mer enn 255 tegn! Har du mer du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn et telefonnummer eller fødselsnummer. Ta bort dette fra kommentaren, og send inn. Vi vil bare ha din ærlige tilbakemelding om siden, vi kan ikke ta imot personopplysninger her.            

            Vi svarer ikke på denne kommentaren. Trenger du hjelp, kontakt kundeservicen vår.            
Send inn



Takk!

                    Tilbakemeldingen din hjelper oss med å forbedre nettsiden vår.                



Beklager! Vi har problemer med systemene våre.

                        Tilbakemeldingen din ble ikke sendt inn.                        Forsøk en gang til eller prøv igjen senere. Du kan også                        
                            sjekke driftsmeldingene våre for mer informasjon.
                    





                    Last inn siden på nytt                









