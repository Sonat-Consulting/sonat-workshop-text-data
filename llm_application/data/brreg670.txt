



Endre opplysningar for eit allmennaksjeselskap

Sist oppdatert: 18. august 2022.





Dersom det skjer endringar i dei registrerte opplysningane, skal du melde dette til Føretaksregisteret. Dette gjer du ved å sende inn Samordna registermelding i Altinn.









 
                                Korleis endrar eg namn?                            



Du registrerer nytt namn ved å sende inn skjemaet Samordna registermelding.
Det er generalforsamlinga som vedtar nytt namn. Endringa inneber endring av selskapet sine vedtekter.
Du må legge ved

generalforsamlingsprotokoll
oppdaterte vedtekter

På sida Korleis vel eg namn på verksemda mi? kan du lese meir om val av namn og kva omsyn du må ta.










 
                                Korleis endrar eg adresse?                            



Du registrerer ny adresse ved å sende inn skjemaet Samordna registermelding.
Ny forretningsadresse
Forretningsadressa til eit allmennaksjeselskap skal vere ei norsk gate- eller vegadresse eller stadnavn.
Ved endring av adresse til ny kommune, må føretaket sine vedtekter endrast. Generalforsamlinga må godkjenne ei slik endring.
Ved endring til ny kommune, må du legge ved

vedtekter
protokoll frå generalforsamling som viser avgjerd om vedtektsendring

Ny postadresse
Du må ikkje melde ei eiga postadresse, men dersom du ønsker posten send til ei anna adresse enn den registrerte forretningsadressa, kan du melde ho som postadresse.










 
                                Korleis endrar eg kven som sit i styret?                            



Når selskapet har valt nytt styre, skal du melde dette i skjemaet Samordna registermelding. Dei nye styremedlemmene må samtykke til registreringa ved å signere i skjemaet.
Generalforsamlinga må velje styret.
Du må legge ved

protokoll frå generalforsamling som viser vedtaket
eventuelt protokoll/dokument som viser kven dei tilsette har vald til styret











 
                                Korleis endrar eg kven som er dagleg leiar?                            



Når selskapet tilsett dagleg leiar, skal du melde dette i Samordna registermelding.
Det er vanlegvis ingen krav til vedlegg.
Unntaket er dersom du som dagleg leiar sjølv sender inn melding, og du ikkje har roller i styret. Da må du legge ved

dokumentasjon som viser tilsettinga, for eksempel protokoll frå styremøte











 
                                Korleis endrar eg kven som har signaturrett?                            



Når selskapet endrar signatur, skal du melde dette i Samordna registermelding.
Du må legge ved:

protokoll frå styremøtet som viser tildeling av signatur, dersom ikkje heile styret har signert i skjemaet.

Det må gå tydeleg fram at signatur er tildelt, og om han er gitt i fellesskap eller kvar for seg.










 
                                Korleis endrar eg revisor?                            



Når selskapet har valt ny revisor, skal du melde dette i skjemaet Samordna registermelding.
Generalforsamlinga må velje revisor. Revisor må bekrefte at hen tar på seg oppdraget, dette gjer hen ved å signere i skjemaet.
Du må legge ved

protokoll frå generalforsamlinga som viser vedtaket











 
                                Korleis kan eg fråtre rolla mi i selskapet?                            



Alle rolleinnehavarar kan melde eigenfråtreden. Når du fråtrer gir du avkall på alle rettar og plikter som rolla di har. Du gjer dette i Samordna registermelding. Når fråtredinga er registrert vil både selskapet og du som fråtrer bli varsla om dette.











Fann du det du leita etter?

Vel tilbakemeldinga di

Ja
Nei






Så bra! Kva synst du om sida?
Det var dumt! Kva leita du etter?

Skriv kommentaren din her. Ikkje legg inn personopplysningar.


Ikkje skriv her, det er ei robotfelle            

                Uff, her er det ikkje plass til meir enn 255 teikn! Har du meir du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn eit telefonnummer eller fødselsnummer. Ta bort dette frå kommentaren og send inn. Vi vil berre ha den ærlege meininga di om sida, vi kan ikkje ta i mot personopplysningar her.            

            Vi svarer ikkje på denne kommentaren. Treng du hjelp, kontakt kundeservicen vår.            
Send inn



Takk!

                    Tilbakemeldinga di hjelper oss med å forbetre nettsida vår.                



Beklagar! Vi har problem med systema våre.

                        Tilbakemeldinga di blei ikkje send.                        Prøv ein gong til eller prøv igjen seinare. Du kan også                        
                            sjekke driftsmeldingane våre for meir informasjon.
                    





                    Last inn sida på nytt                









