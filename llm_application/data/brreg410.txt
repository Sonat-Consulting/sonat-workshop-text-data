



Noen tips til deg som er ny i næringslivet

Sist oppdatert: 21. februar 2022.





Når du har fått organisasjonsnummer, er kontaktinformasjonen tilgjengelig for alle.

Som næringsdrivende vil du oppleve at du blir kontaktet av ulike aktører som tilbyr salg av tjenestene sine. Du bør tenke deg nøye om før du inngår avtaler. Du har ikke angrerett som næringsdrivende.
Noen av disse henvendelsene er direkte svindelforsøk. Her er noen punkter for å hjelpe til med at svindelforsøket blir med bare forsøket:

Vi spør deg aldri om kredittkortnummeret ditt – eller passord!
Vi sender aldri ut sms der vi ber deg gå inn på lenker
Veiledning hos oss er gratis
Skal du registrere eller endre noe hos oss, sjekk at du er inne på riktig nettside: brreg.no
Sjekk om en eventuell avtalepartner er registrert. Gjør et kjapt søk i feltet Finn foretak/selskap på forsiden til brreg.no
Vær sunt kritisk når du blir tilbudt kjøp av ulike tjenester
Husk: Du har ikke angrerett som næringsdrivende. Les nøye gjennom avtaletilbudet før du inngår avtalen

Er du usikker på om det er Brønnøysundregistrene som har kontaktet deg, ta kontakt med kundeservice hos oss.
Vær obs på mulige svindelforsøk
 






