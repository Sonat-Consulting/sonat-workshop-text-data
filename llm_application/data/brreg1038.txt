



Grasrotandelen

Sist oppdatert: 3. mai 2023.





Grasrotandelen gjør det mulig for spillere hos Norsk Tipping å gi deler av spillerinnsatsen til en frivillig virksomhet.

Registrering i Frivillighetsregisteret er et vilkår for å kunne motta midler via grasrotandelen.
Det første du må gjøre er å sørge for at virksomheten din er registrert i Enhetsregisteret før du kan søke om å bli registrert i Frivillighetsregisteret. Dette kan også gjøres samtidig.
Hvem kan delta i grasrotandelen?
Det er bare virksomheter som driver aktivitet på lokalt eller regionalt plan som kan delta i grasrotandelen. Virksomheter som er paraplyorganisasjoner for lokale lag eller virksomheter, som har aktivitet i hele landet, kan derfor ikke delta. I tillegg må den aktiviteten som skal drives være av en bestemt art. Avgrensningene er for det meste, men ikke utelukkende, basert på den kategoriseringen som registreres i Frivillighetsregisteret.
 







 
                                Hvilke kategorier gir rett til deltakelse?                            



Organisasjoner som driver sin hovedvirksomhet innenfor én av følgende kategorier kan delta i grasrotandelen:

1 – Kultur og rekreasjon
4 – Sosiale tjenester
5 – Natur- og miljøvern
8 – Legater og fremme av frivillighet
9 – Internasjonale organisasjoner
10 – Tros- og livssynsorganisasjoner
12 – Andre
13 – Barne- og ungdomsorganisasjoner
14 – Mangfold og inkludering











 
                                Hvilke kategorier gir betinget eller ikke rett til deltakelse?                            




2 – Utdanning og forskning

Organisasjoner som driver sin primærvirksomhet innenfor hovedkategorien utdanning og forskning kan ikke delta i grasrotandelen.

3 – Helse

Kan delta i grasrotandelen, men ikke de organisasjoner som driver sykehus, rehabilitering, sykehjem, psykiatriske institusjoner, pleiehjem eller noen form for private helseklinikker.

6 – Bolig- og lokalmiljø

Kan ikke delta i grasrotandelen. Unntak gjelder for velforeninger der virksomheten ikke kommer privatøkonomiske interesser til gode.

7 – Politiske- og interesseorganisasjoner

Kan delta i grasrotandelen, men ikke de organisasjoner som utgjør politiske partier. Politiske partiers ungdomsorganisasjoner kan likevel delta.

11 – Yrkes-, bransje- og fagforeninger

Kan ikke delta i grasrotandelen. Unntak gjelder for elev- og studentorganisasjoner, som likevel har rett til å delta.




Det finnes flere begrensninger for deltakelse i grasrotordningen. Disse finner du i grasrotforskriften.
Krav om kontonummer
Hvis virksomheten din skal delta i grasrotandelen, må du oppgi kontonummer til virksomheten i Samordnet registermelding.
Er kontonummeret feil, slik at Norsk Tipping ikke får utbetalt grasrotandelen, vil virksomheten din miste retten til opptjente midler.
Dersom virksomheten ikke deltar i grasrotandelen, kan den likevel velge å registrere kontonummeret i Frivillighetsregisteret. Det gjør at de som måtte ha bruk for det, for eksempel givere, lett kan finne virksomhetens kontonummer.
Grasrotandelen forvaltes av Norsk Tipping
Du kan lese mer om denne ordningen på Norsk Tippings nettsider.
 




Nyttige lenker

Grasrotandelen, Norsk Tipping





Grasrotforskriften








Fant du det du lette etter?

Velg din tilbakemelding

Ja
Nei






Så bra! Hva synes du om siden?
Det var dumt! Hva lette du etter?

Skriv kommentaren din her. Ikke legg inn personopplysninger.


Ikke skriv her, det er en robotfelle            

                Uff, her er det ikke plass til mer enn 255 tegn! Har du mer du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn et telefonnummer eller fødselsnummer. Ta bort dette fra kommentaren, og send inn. Vi vil bare ha din ærlige tilbakemelding om siden, vi kan ikke ta imot personopplysninger her.            

            Vi svarer ikke på denne kommentaren. Trenger du hjelp, kontakt kundeservicen vår.            
Send inn



Takk!

                    Tilbakemeldingen din hjelper oss med å forbedre nettsiden vår.                



Beklager! Vi har problemer med systemene våre.

                        Tilbakemeldingen din ble ikke sendt inn.                        Forsøk en gang til eller prøv igjen senere. Du kan også                        
                            sjekke driftsmeldingene våre for mer informasjon.
                    





                    Last inn siden på nytt                









