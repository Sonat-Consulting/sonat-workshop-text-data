



Generalforsamling i aksjeselskap

Sist oppdatert: 4. juli 2022.





 Alle aksjeselskap har plikt til å ha minst en generalforsamling i året.

Generalforsamlingen utgjør den øverste myndighet i selskapet. Det er selskapets aksjonærer som har møte- og stemmerett på generalforsamlingen. Aksjeeierne kan møtes fysisk eller delta på generalforsamlingen ved hjelp av elektroniske hjelpemidler.
Generalforsamlingen må avholdes innen seks måneder etter utgangen av hvert regnskapsår. Dette er den ordinære generalforsamlingen. Alle andre generalforsamlinger betegnes som ekstraordinære.
På den ordinære generalforsamlingen skal blant annet årsregnskapet, årsberetningen og utdeling av utbytte godkjennes. I tillegg skal det behandles andre saker som etter lov, eller i følge vedtektene, hører inn under generalforsamlingen.
Ekstraordinær generalforsamling
Styret kan kalle inn til ekstraordinær generalforsamling ved behov. Aksjeloven inneholder også regler om at revisor eller aksjonær kan kreve at styret innkaller til ekstraordinær generalforsamling. Aksjeloven regulerer hvordan ekstraordinær generalforsamling skal gjennomføres og hvilke saker som kan eller skal behandles.
Forenklet generalforsamling
Hvis ingen aksjeeiere motsetter seg det, kan en sak behandles på generalforsamlingen etter reglene i aksjeloven § 5-7 om forenklet generalforsamling. Når generalforsamlingen avholdes etter reglene om forenklet behandling skal

alle aksjeeiere gis mulighet til å delta i behandling av saken på en egnet måte
styremedlemmene, og eventuelt daglig leder og revisor, ha mulighet til å uttale seg om saker som er til behandling

Hvis en aksjeeier, et styremedlem, daglig leder eller revisor krever det, skal saken behandles av generalforsamlingen i ordinært møte.
Generalforsamlingsprotokoll
Uansett hvordan generalforsamlingen blir avholdt, skal det skrives protokoll. Generalforsamlingsprotokollen er en særlig viktig dokumentasjon av selskapets situasjon og disposisjoner. Den må derfor oppfylle en del formelle krav til innhold og signering.
 







 
                                Hva skal generalforsamlingsprotokollen inneholde?                            



Generalforsamlingsprotokollen fra ordinær eller ekstraordinær generalforsamling, skal inneholde informasjon om

hvilket selskap som avholder generalforsamling
dato og sted for generalforsamlingen
hvor mange aksjer som var representert
godkjenning av innkallingen
sakene som har vært til behandling/vedtak som er gjort

Protokollen skal signeres av møtelederen og minst en annen person, valgt av generalforsamlingen blant dem som er til stede.
Hvis det er avholdt forenklet generalforsamling, skal protokollen inneholde

opplysning om hvilket selskap som avholder generalforsamling
dato
fortegnelse over hvilke aksjeeiere som deltok i behandlingen av saken
oversikt over sakene som har vært til behandling/vedtak som er gjort
beslutning om at møtet er avholdt etter aksjeloven § 5-7
signatur fra den som er styrets leder på signeringstidspunktet, eller av den som generalforsamlingen utpeker

Protokollen skal sendes til samtlige aksjeeiere.
 









Nyttige lenker

Aksjeloven








Fant du det du lette etter?

Velg din tilbakemelding

Ja
Nei






Så bra! Hva synes du om siden?
Det var dumt! Hva lette du etter?

Skriv kommentaren din her. Ikke legg inn personopplysninger.


Ikke skriv her, det er en robotfelle            

                Uff, her er det ikke plass til mer enn 255 tegn! Har du mer du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn et telefonnummer eller fødselsnummer. Ta bort dette fra kommentaren, og send inn. Vi vil bare ha din ærlige tilbakemelding om siden, vi kan ikke ta imot personopplysninger her.            

            Vi svarer ikke på denne kommentaren. Trenger du hjelp, kontakt kundeservicen vår.            
Send inn



Takk!

                    Tilbakemeldingen din hjelper oss med å forbedre nettsiden vår.                



Beklager! Vi har problemer med systemene våre.

                        Tilbakemeldingen din ble ikke sendt inn.                        Forsøk en gang til eller prøv igjen senere. Du kan også                        
                            sjekke driftsmeldingene våre for mer informasjon.
                    





                    Last inn siden på nytt                









