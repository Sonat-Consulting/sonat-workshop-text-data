



Roller i ein stiftelse

Sist oppdatert: 28. februar 2022.





Pliktige roller i ein stiftelse er styre og revisor.







Endre roller
Samordna registermelding















Endre roller
Samordna registermelding

















 
                                Styre                            



Alle stiftelsar skal ha eit styre, og styret skal alltid ha ein leiar. Styreleiaren blir vald av styret, om ikkje anna er bestemt i vedtektene.
Styret er stiftelsen sitt øvste organ.
I stiftelsar som har ein grunnkapital på tre millionar kroner eller meir, skal styret ha minst tre medlemmer. I slike tilfelle skal heller ikkje dagleg leiar bli vald som styreleiar. Les meir i stiftelseslova § 27.
Val av styremedlemmer
Det kan variere kven som har myndigheit til å velje styremedlemmer. Dette går fram av stiftelsen sine vedtekter.
Når du skal registrere styret må du legge ved

dokumentasjon som viser valet/utnemninga











 
                                Dagleg leiar                            



Styret kan tilsette ein dagleg leiar, om ikkje anna er bestemt i vedtektene. Næringsdrivande stiftelsar som har ein grunnkapital på tre millionar kroner eller meir, skal ha ein dagleg leiar.










 
                                Revisor                            



Alle stiftelsar skal ha revisor. Revisor skal i utgangspunktet vere statsautorisert.
Revisor skal veljast av den eller dei personane eller organa som etter vedtektene vel eller peikar ut styret sine medlemmer, om det ikkje er fastsett noko anna i vedtektene.
Unntak 1:
Om ein eller fleire kommunar/fylkeskommunar har rett til å velje eller peike ut eit fleirtal i styret, kan kommune- og fylkesrevisjonen veljast som stiftelsen sin revisor. Det same gjeld der stiftelsen sin aktivitet i vesentleg grad er basert på tilskot eller løyving frå kommune eller fylkeskommune.
Unntak 2:
Om staten eller eit statsorgan har rett til å velje eit fleirtal i styret, eller stiftelsen sin aktivitet i vesentleg grad er basert på statleg tilskot eller løyving, kan Riksrevisjonen veljast til revisor.
Vedleggskrav
Når du skal registrere revisor må du legge ved

dokumentasjon som viser val av revisor, om stiftelsen er næringsdrivande











 
                                Rekneskapsførar                            



Ein stiftelse kan velje om dei skal ha rekneskapsførar.
Det er berre mogleg å registrere autoriserte rekneskapsførarar som er registrerte i Rekneskapsførarregisteret.










 
                                Signatur                            



Signatur er ei fullmakt til å opptre og underskrive på vegner av stiftelsen i alle samanhengar.
Det er styret i fellesskap som har signaturrett. Styret kan gi medlemmer eller dagleg leiar rett til å representere stiftelsen ute, aleine eller i fellesskap, om det ikkje er fastsett i vedtektene at styret ikkje skal kunne tildele slik fullmakt.
Vedleggskrav
Når du skal registrere signatur må du legge ved

Protokoll frå styremøte som viser tildeling av signaturrett











 
                                Prokura                            



Prokura er ei fullmakt til å opptre og underskrive på vegner av stiftelsen i samband med den daglege drifta.
Du kan ikkje bruke prokura til å hefte eller selje føretaket sin faste eigedom.
Ein person som har prokura kan ikkje overføre han til ein annan person. Ein stiftelse kan gi prokura til ein eller fleire personar. Om det er fleire, kan ein velje om dei skal ha prokura kvar for seg, eller i fellesskap.











Fann du det du leita etter?

Vel tilbakemeldinga di

Ja
Nei






Så bra! Kva synst du om sida?
Det var dumt! Kva leita du etter?

Skriv kommentaren din her. Ikkje legg inn personopplysningar.


Ikkje skriv her, det er ei robotfelle            

                Uff, her er det ikkje plass til meir enn 255 teikn! Har du meir du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn eit telefonnummer eller fødselsnummer. Ta bort dette frå kommentaren og send inn. Vi vil berre ha den ærlege meininga di om sida, vi kan ikkje ta i mot personopplysningar her.            

            Vi svarer ikkje på denne kommentaren. Treng du hjelp, kontakt kundeservicen vår.            
Send inn



Takk!

                    Tilbakemeldinga di hjelper oss med å forbetre nettsida vår.                



Beklagar! Vi har problem med systema våre.

                        Tilbakemeldinga di blei ikkje send.                        Prøv ein gong til eller prøv igjen seinare. Du kan også                        
                            sjekke driftsmeldingane våre for meir informasjon.
                    





                    Last inn sida på nytt                









