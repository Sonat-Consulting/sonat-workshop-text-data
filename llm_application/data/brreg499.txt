



Sletting av bustadbyggelag

Sist oppdatert: 9. mars 2022.





Sletting av bustadbyggelag melder du i to trinn.







Slett bustadbyggelag
Samordna registermelding














Slett bustadbyggelag
Samordna registermelding








Først melder du oppløysing. Når kreditorfristen på seks veker er ute, kan du melde sletting.
 







 
                                Oppløysing                            



Når du melder oppløysing kunngjer vi eit kreditorvarsel som oppmodar kreditorar til å melde krava sine til avviklingsstyret sin leiar.
Vedtak om oppløysing skal fattast av to påfølgande generalforsamlingar med minst fire vekers mellomrom. Den eine skal vere ei ordinær generalforsamling. Generalforsamlinga skal også velje eit avviklingsstyre. Avviklingsstyret trer inn for styret og dagleg leiar. Nye styremedlemmer må stadfeste at dei tar på seg vervet.
Du må legge ved

protokoll frå begge generalforsamlingane som viser avgjersla om oppløysing og val av avviklingsstyre











 
                                Sletting                            



Etter at kreditorfristen på seks veker er ute og utdelinga er avslutta, skal revidert oppgjer bli lagt fram for generalforsamlinga. Når oppgjeret er godkjent, slettar du bustadbyggelaget hos oss.
Du må legge ved

protokoll frå generalforsamling der det går fram at revidert oppgjer har blitt lagt fram og godkjent.











 
                                Omgjering av oppløysing                            



Generalforsamlinga kan gjere om vedtak om oppløysing om minst halvparten av andelseigarane stemmer for, og deling eller utbetaling til andelseigarane ikkje har skjedd.
Du må raskt melde omgjeringa til Føretaksregisteret.
Ved omgjering må generalforsamlinga også velje ordinært styre, og revisor om dette manglar.
Du må legge ved

protokoll frå generalforsamling som viser vedtak om omgjering av oppløysing, og val av styre og eventuelt revisor

Om det blir vald nye styremedlemmer til styret må desse bekrefte at dei tar på seg oppdraget. Dette gjer dei ved å signere meldinga.
Du må også melde ny dagleg leiar, sidan bustadbyggelaget ikkje har denne rolla medan det er under oppløysing.









Nyttige lenker

Bustadbyggjelagslova








Fann du det du leita etter?

Vel tilbakemeldinga di

Ja
Nei






Så bra! Kva synst du om sida?
Det var dumt! Kva leita du etter?

Skriv kommentaren din her. Ikkje legg inn personopplysningar.


Ikkje skriv her, det er ei robotfelle            

                Uff, her er det ikkje plass til meir enn 255 teikn! Har du meir du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn eit telefonnummer eller fødselsnummer. Ta bort dette frå kommentaren og send inn. Vi vil berre ha den ærlege meininga di om sida, vi kan ikkje ta i mot personopplysningar her.            

            Vi svarer ikkje på denne kommentaren. Treng du hjelp, kontakt kundeservicen vår.            
Send inn



Takk!

                    Tilbakemeldinga di hjelper oss med å forbetre nettsida vår.                



Beklagar! Vi har problem med systema våre.

                        Tilbakemeldinga di blei ikkje send.                        Prøv ein gong til eller prøv igjen seinare. Du kan også                        
                            sjekke driftsmeldingane våre for meir informasjon.
                    





                    Last inn sida på nytt                









