



Oppdraget vårt

Sist oppdatert: 16. februar 2023.





Vi sørger for orden og oversikt over opplysningar om økonomiske forhold, eigarskap og ansvar i verksemder.  

Brønnøysundregistera er ein etat underlagt Nærings- og fiskeridepartementet som forvaltar registera på oppdrag frå ni departement. Kvart år får vi tildelingsbrev som er eit sentralt styringsdokument frå departementet. Tildelingsbrevet gir oss samfunnsoppdrag og mål for perioden. Det skisserer opp økonomiske rammer og kva prioriteringar, resultatmål og rapporteringskrav vi har. Ut frå dette legg vi strategien vår.
Samfunnsoppdraget vårt i 2022
Vi skal bidra til auka verdiskaping gjennom å vere ein nasjonal registerførar og datakjelde. Etaten skal forvalte registerdata på ein måte som gir tryggleik, orden og oversikt for næringslivet, frivillig sektor, innbyggarane og offentleg sektor.
Det skal vere naturleg å peike på Brønnøysundregistera når nye relevante register skal etablerast. Dataa våre har stor verdi og må omsettast til forretningsmoglegheiter og meirverdi for brukarane. Datadriven betyr å ta utgangspunkt i register- og næringslivsdata og utvikle meirverdi.
Strategien vår er å vere den føretrekte registerforvaltaren og legge til rette for auka datadriven utvikling.
Satsingsområda våre er:

Data og tenester med riktig kvalitet og god informasjonssikkerheit
Seriøsitet i samfunnet ved å førebygge arbeidslivskriminalitet og økonomisk kriminalitet
Digitalisering med ny tenesteplattform
Samanhengande tenester med brukarane i sentrum
Verdiskaping, innovasjon og berekraftig omstilling gjennom samarbeid i næringslivet og frivillig sektor
Framtidig behov for riktig kompetanse og kapasitet


Visjonen vår er: For tillit og fornying av samfunnet

Berekraft
FN har definert 17 berekraftsmål. Vi har vald dei tre som vi har størst moglegheit til å påverke:
Berekraftsmål 8: Anstendig arbeid og økonomisk vekst

Brønnøysundregistera skal ha eit godt arbeidsmiljø med likestilling og mangfald. Vi har nulltoleranse for diskriminering på bakgrunn av etnisitet, seksuell legning, kjønnsidentitet, religion, funksjonsnedsetting eller redusert arbeidskapasitet.
Gjennom å gjere informasjon om norske verksemder tilgjengeleg, bidrar vi til å legge til rette for anstendige arbeidsforhold, forhindre svindel og slik kjempe imot arbeidskriminalitet og økonomisk kriminalitet.
Ved å gjere berekraftsdata tilgjengelege bidrar vi til å synleggjere verksemdene sin berekraftsinnsats og gjer berekraftsrapportering til eit konkurransefortrinn.

Berekraftsmål 13: Stoppe klimaendringane

Brønnøysundregistera skal redusere utslepp og anna miljøbelastning som verksemda vår bidrar til. Dette kan vi gjere mellom anna gjennom val av transportmiddel, val av teknologiløysingar, digitalisering, energieffektivisering, innkjøpsrutinar og krav til leverandørar.

Berekraftsmål 17: Samarbeid for måla

Brønnøysundregistera skal bidra til å få offentleg, frivillig og privat sektor til å spele på lag for å få fart på det grøne skiftet.
Vi skal innovere, utvikle og dele teknologi, bygge kapasitet og etablere solide samarbeidsarenaer for berekraftig utvikling.

Berekraftspolicyen er forankra i verksemdsstrategien vår og blir realisert gjennom tilhøyrande handlingsplan.
Årsrapport
Årsrapporten blir levert til Nærings- og fiskeridepartementet kvart år og gir eit samla bilde av Brønnøysundregistera sine aktivitetar og økonomi. Vi rapporterer på måla departementet sette for oss i tildelingsbrevet.
Brukarundersøkingar
Vi jobbar systematisk med å forbetre oss, og vi måler heile tida korleis vi lukkast med måla og strategiane våre. Blant anna gjennomfører vi årlege brukerundersøkingar for å få kunnskap om kva brukarane meiner.
 




Nyttige lenker

Årsrapport 2021 (PDF)




Årsrapport 2020 (PDF)







Fann du det du leita etter?

Vel tilbakemeldinga di

Ja
Nei






Så bra! Kva synst du om sida?
Det var dumt! Kva leita du etter?

Skriv kommentaren din her. Ikkje legg inn personopplysningar.


Ikkje skriv her, det er ei robotfelle            

                Uff, her er det ikkje plass til meir enn 255 teikn! Har du meir du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn eit telefonnummer eller fødselsnummer. Ta bort dette frå kommentaren og send inn. Vi vil berre ha den ærlege meininga di om sida, vi kan ikkje ta i mot personopplysningar her.            

            Vi svarer ikkje på denne kommentaren. Treng du hjelp, kontakt kundeservicen vår.            
Send inn



Takk!

                    Tilbakemeldinga di hjelper oss med å forbetre nettsida vår.                



Beklagar! Vi har problem med systema våre.

                        Tilbakemeldinga di blei ikkje send.                        Prøv ein gong til eller prøv igjen seinare. Du kan også                        
                            sjekke driftsmeldingane våre for meir informasjon.
                    





                    Last inn sida på nytt                









