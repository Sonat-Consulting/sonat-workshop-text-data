



Om konkurskarantene

Sist oppdatert: 29. september 2020.





Du kan sjekke om en person har en aktiv konkurskarantene ved å søke i Konkursregisteret. 







Sjekk konkurskarantene















Sjekk konkurskarantene

















 
                                Hvordan søker jeg?                            



Du må logge deg inn via ID-porten for å søke i Konkursregisteret. Den du søker på får ikke beskjed om at du har gjort søk på han eller henne.
For å være sikker på at du får treff på riktig person, bruk personens fødselsnummer eller d-nummer når du gjør et søk. Du kan også søke på navn.










 
                                Hva viser søkeresultatet?                            



Søkeresultatet viser navn, fødselsår, kommune og karanteneperiode. Opplysningene er fra registreringstidspunktet for konkurskarantenen. Hvis du ønsker mer informasjon, for eksempel om personen er fjernet fra eksisterende verv, må du ta kontakt med Konkursregisteret.
Endringer av fødselsnummer, d-nummer, navn eller adresse i Folkeregisteret vil ikke være oppdatert i søkeresultatet. Tjenesten vil vise alle aktive konkurskarantener på en person.










 
                                Hva er konkurskarantene?                            



Personer med konkurskarantene får ikke starte nytt selskap eller påta seg eller reelt utøve nye verv, som for eksempel daglig leder, styreleder, styremedlem eller varamedlem i karanteneperioden. I noen tilfeller kan konkurskarantenen innebære at en person også blir fjernet fra eksisterende verv.
Tingretten kan avsi kjennelse om konkurskarantene hvis en person er mistenkt for en straffbar handling i forbindelse med en konkurs eller den virksomhet som har ført til konkursen. Det samme gjelder hvis en person er funnet uskikket til å stifte, være daglig leder, styreleder, styremedlem eller varamedlem i et nytt selskap, på grunn av uforsvarlig forretningsførsel.
Reglene om konkurskarantene finner du i konkursloven §§ 142 og 143.










 
                                Hva er forskjellen på konkurs og konkurskarantene?                            



Både virksomheter og personer kan gå konkurs og det betyr at de mister retten til å bestemme over eiendelene sine.
Det er bare personer som kan få konkurskarantene. Konkurskarantene er et virkemiddel for å hindre personer i å starte nytt selskap, eller påta seg nye roller som for eksempel daglig leder, styreleder, styremedlem eller varamedlem, i den perioden de er i karantene.










 
                                Hvor lenge varer en konkurskarantene?                            



En konkurskarantene varer normalt i to år. En person kan ha flere konkurskarantener.











Fant du det du lette etter?

Velg din tilbakemelding

Ja
Nei






Så bra! Hva synes du om siden?
Det var dumt! Hva lette du etter?

Skriv kommentaren din her. Ikke legg inn personopplysninger.


Ikke skriv her, det er en robotfelle            

                Uff, her er det ikke plass til mer enn 255 tegn! Har du mer du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn et telefonnummer eller fødselsnummer. Ta bort dette fra kommentaren, og send inn. Vi vil bare ha din ærlige tilbakemelding om siden, vi kan ikke ta imot personopplysninger her.            

            Vi svarer ikke på denne kommentaren. Trenger du hjelp, kontakt kundeservicen vår.            
Send inn



Takk!

                    Tilbakemeldingen din hjelper oss med å forbedre nettsiden vår.                



Beklager! Vi har problemer med systemene våre.

                        Tilbakemeldingen din ble ikke sendt inn.                        Forsøk en gang til eller prøv igjen senere. Du kan også                        
                            sjekke driftsmeldingene våre for mer informasjon.
                    





                    Last inn siden på nytt                









