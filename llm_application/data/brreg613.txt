



Historia vår

Sist oppdatert: 8. juni 2022.





I 1980 blei det første registeret, Lausøyreregisteret, etablert. Den gongen hadde verksemda 14 tilsette, var ein del av Brønnøy Sorenskrivarembete og underlagd Justisdepartementet. Årsaka til etableringa av Lausøyreregisteret var lov om pant i lausøyre, som blei vedtatt i 1978. Loven bygde på at det skulle finnast eit databasert register, til forskjell frå dei tidlegare manuelle registera som var spreidde på nesten 100 sorenskrivarembete rundt om i landet. Året etter kom Ektepaktregisteret og Rekneskapsregisteret.
I 1988 blei Brønnøysundregistera skilt ut som ein eigen statleg forvaltingsetat. Same året erstatta Føretaksregisteret dei 96 handelsregistera i landet. Dette blei eit landsomfattande register over føretaka i Noreg.
Einingsregisteret blei etablert i 1995, og er eit register over juridiske einingar. Etableringa var eit viktig skritt i retning av forenkling og samordning. Einingsregisteret blei sjølve grunnmuren i oppbygginga av Brønnøysundregistera som sentral aktør innanfor elektronisk forvalting i Noreg. Organisasjonsnummer blei innført då einingsregisterloven blei sett i verk.
Frå 2001 blei Brønnøysundregistera ein etat underlagd Nærings- og handelsdepartementet. Dette medførte at etaten i enda større grad blei ein viktig næringspolitisk reiskap for forenkling og samordning mellom det offentlege og næringslivet. I 2003 blei Altinn oppretta som ein innrapporteringskanal for økonomiske data. I dag er Altinn ei plattform, ein organisasjon og eit samarbeid. Altinn er ei viktig drivkraft for digitaliseringa av Noreg.
Frå 1990-talet og fram til i dag har fleire register blitt etablert. No forvaltar og driv Brønnøysundregistera 17 av dei viktigaste registera i landet. I dag samarbeider 560 tilsette om å gjere det enklare for alle å ha med det offentlege å gjere, og etaten er eit av dei viktigaste utøvande organa til regjeringa i utviklinga av digitale tenester.
Vil du vite meir om historia vår? Då kan du lese jubileumsboka «Brønnøysundregistran – værsågod!» (PDF) som fortel historia gjennom 25 år.
 






Fann du det du leita etter?

Vel tilbakemeldinga di

Ja
Nei






Så bra! Kva synst du om sida?
Det var dumt! Kva leita du etter?

Skriv kommentaren din her. Ikkje legg inn personopplysningar.


Ikkje skriv her, det er ei robotfelle            

                Uff, her er det ikkje plass til meir enn 255 teikn! Har du meir du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn eit telefonnummer eller fødselsnummer. Ta bort dette frå kommentaren og send inn. Vi vil berre ha den ærlege meininga di om sida, vi kan ikkje ta i mot personopplysningar her.            

            Vi svarer ikkje på denne kommentaren. Treng du hjelp, kontakt kundeservicen vår.            
Send inn



Takk!

                    Tilbakemeldinga di hjelper oss med å forbetre nettsida vår.                



Beklagar! Vi har problem med systema våre.

                        Tilbakemeldinga di blei ikkje send.                        Prøv ein gong til eller prøv igjen seinare. Du kan også                        
                            sjekke driftsmeldingane våre for meir informasjon.
                    





                    Last inn sida på nytt                









