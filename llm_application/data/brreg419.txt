



Kven har rekneskapsplikt?

Sist oppdatert: 28. februar 2022.





Det er organisasjonsformen, storleiken på verksemda eller om de er underlagd tilsyn som avgjer om de har rekneskapsplikt.









 
                                Her finn du ei oversikt over kven dette gjeld                            






Alle aksjeselskap (AS) og allmennaksjeselskap (ASA)
Alle burettslag (BRL) og bustadbyggjelag (BBL)
Alle stiftelsar
Alle statsføretak
Alle partreiarlag
Ansvarlege selskap (ANS/DA) og andre deltakarliknande selskap som har

over 5 millionar kroner i salsinntekt
tal på tilsette som i gjennomsnitt er over 5 årsverk
fleire deltakarar enn 5, eller
deltakarar i form av juridiske personar med avgrensa ansvar


Enkeltpersonføretak som har

eigedelar med verdi over 20 millionar kroner, eller
tal på tilsette som i gjennomsnitt er over 20 årsverk


Samvirkeføretak og økonomiske foreiningar med over 2 millionar kroner i salsinntekt
Andre foreiningar som i løpet av året har hatt eigedelar med verdi over 20 millionar kroner eller tal på tilsette som i gjennomsnitt er over 20 årsverk
Eigarseksjonssameige med 21 eller fleire seksjonar
Utanlandske føretak (NUF) som utøver eller deltek i næringsverksemd i Noreg eller på norsk kontinentalsokkel, og som er skattepliktig til Noreg etter norsk intern lovgiving
Revisorar, rekneskapsførarar og eigedomsmeklarar og andre verksemder som er under tilsyn frå Finanstilsynet
Andre som etter særskild føresegn, eller i medhald av lov, har rekneskapsplikt



Når rekneskapsplikta avheng av grenser for storleik, får de rekneskapsplikt når grensa er passert to år på rad. For at rekneskapsplikta skal falle bort igjen, må de kome under grensa to år på rad.




Rekneskapspliktige verksemder skal utarbeide årsrekneskap som minst inneheld resultat, balanse og notar.
Verksemder som etter rekneskapsloven er små føretak, har forenkla rekneskapsreglar, og treng ikkje å utarbeide årsmelding.
Rekneskapsinformasjonen skal vere offentleg tilgjengeleg.
 






Søk etter føretak









Nyttige lenker

Rekneskapslova





Forskrift til rekneskapslova








Fann du det du leita etter?

Vel tilbakemeldinga di

Ja
Nei






Så bra! Kva synst du om sida?
Det var dumt! Kva leita du etter?

Skriv kommentaren din her. Ikkje legg inn personopplysningar.


Ikkje skriv her, det er ei robotfelle            

                Uff, her er det ikkje plass til meir enn 255 teikn! Har du meir du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn eit telefonnummer eller fødselsnummer. Ta bort dette frå kommentaren og send inn. Vi vil berre ha den ærlege meininga di om sida, vi kan ikkje ta i mot personopplysningar her.            

            Vi svarer ikkje på denne kommentaren. Treng du hjelp, kontakt kundeservicen vår.            
Send inn



Takk!

                    Tilbakemeldinga di hjelper oss med å forbetre nettsida vår.                



Beklagar! Vi har problem med systema våre.

                        Tilbakemeldinga di blei ikkje send.                        Prøv ein gong til eller prøv igjen seinare. Du kan også                        
                            sjekke driftsmeldingane våre for meir informasjon.
                    





                    Last inn sida på nytt                









