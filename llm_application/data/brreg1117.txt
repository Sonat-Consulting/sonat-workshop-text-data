



Fravalg av revisjon

Sist oppdatert: 13. juni 2023.





Enkelte aksjeselskap kan velge at selskapets årsregnskap ikke skal revideres. Dette kaller vi fravalg av revisjon.

Du må sende inn årsregnskapet selv om det ikke skal revideres.
Ditt selskap kan velge bort revisjon hvis

driftsinntektene er lavere enn 7 millioner kroner
balansesummen er lavere enn 27 millioner kroner
gjennomsnittlig antall ansatte ikke overstiger 10 årsverk

Hvis selskapet ikke vil revidere årsregnskapet før det første årsregnskapet er fastsatt, må aksjeinnskuddene i forbindelse med stiftelsen være mindre enn 27 millioner kroner.
Du kan ikke velge bort revisjon hvis selskapet

driver med apotek- eller advokatvirksomhet
er godkjent som entreprenør etter lotteriloven
er morselskap i konsern og konsernet i sin helhet har

driftsinntekt som er 7 millioner kroner eller mer
balansesum på kroner 27 millioner eller mer, eller
10 eller flere årsverk


er under tilsyn av Finanstilsynet
er pålagt revisjon av skatte- eller avgiftsmyndighetene

Hvis selskapet skal ha revisor, må revisor velges på stiftelsesmøte eller generalforsamling.
Hva gjør jeg hvis selskapet ikke lenger skal ha revisor?
Skal du melde fravalg for et selskap som allerede har registrert revisor, må du legge ved generalforsamlingsprotokoll fra inneværende år som viser at selskapet har vedtatt fravalg av revisjon. Hvis fjorårets årsregnskap ennå ikke er mottatt hos Regnskapsregisteret må du også legge ved protokoll fra ordinær generalforsamling som viser at årsregnskapet er fastsatt. Fravalg av revisjon melder du i Samordnet registermelding.
Frist for å melde fravalg av revisjon
Generalforsamlingen kan med flertall som for vedtektsendring beslutte at selskapets årsregnskaper for inneværende regnskapsår eller senere ikke skal revideres. Deretter må du straks sende inn melding til Foretaksregisteret. Meldingen må være mottatt hos oss få dager etter generalforsamlingens beslutning. Det er først når fravalget er registrert at det blir gjeldende.
 




Nyttige lenker

Samordnet registermelding





Aksjeloven, kapittel 7-2





Foretaksregisterloven








Fant du det du lette etter?

Velg din tilbakemelding

Ja
Nei






Så bra! Hva synes du om siden?
Det var dumt! Hva lette du etter?

Skriv kommentaren din her. Ikke legg inn personopplysninger.


Ikke skriv her, det er en robotfelle            

                Uff, her er det ikke plass til mer enn 255 tegn! Har du mer du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn et telefonnummer eller fødselsnummer. Ta bort dette fra kommentaren, og send inn. Vi vil bare ha din ærlige tilbakemelding om siden, vi kan ikke ta imot personopplysninger her.            

            Vi svarer ikke på denne kommentaren. Trenger du hjelp, kontakt kundeservicen vår.            
Send inn



Takk!

                    Tilbakemeldingen din hjelper oss med å forbedre nettsiden vår.                



Beklager! Vi har problemer med systemene våre.

                        Tilbakemeldingen din ble ikke sendt inn.                        Forsøk en gang til eller prøv igjen senere. Du kan også                        
                            sjekke driftsmeldingene våre for mer informasjon.
                    





                    Last inn siden på nytt                









