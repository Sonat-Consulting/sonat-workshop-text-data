



Grasrotdelen

Sist oppdatert: 3. mai 2023.





Grasrotdelen gjer det mogleg for spelarar hos Norsk Tipping å gi delar av spelarinnsatsen til ei frivillig verksemd.

Registrering i Frivilligregisteret er eit vilkår for å kunne ta imot midlar via grasrotdelen.
Det første du må gjere er å sørge for at verksemda di er registrert i Einingsregisteret før du kan søke om å bli registrert i Frivilligregisteret. Dette kan gjerast samtidig.
Kven kan delta i grasrotdelen?
Berre verksemder som driv aktivitet på lokalt eller regionalt plan kan delta i grasrotdelen. Verksemder som er paraplyorganisasjonar for lokale lag eller verksemder som har aktivitet i heile landet, kan derfor ikkje delta. I tillegg må den aktiviteten som skal drivast vere av ein bestemt art. Avgrensingane er for det meste, men ikkje eine og åleine, basert på den klassifiseringa som blir registert i Frivilligregisteret.
 







 
                                Kva for kategoriar gjev rett til deltaking?                            



Organisasjonar som driv si hovudverksemd innanfor minst ein av desse kategoriane kan ta del i grasrotdelen:

1 – Kultur og rekreasjon
4 – Sosiale tenester
5 – Natur- og miljøvern
8 – Legat og fremje av frivilligheit
9 – Internasjonale organisasjonar
10 – Trus- og livssynsorganisasjonar
12 – Andre
13 – Barne- og ungdomsorganisasjonar
14 – Mangfald og inkludering











 
                                Kva for kategoriar gjer vilkårsbunden eller ikkje rett til deltaking?                            




2 – Utdanning og forsking

Organisasjonar som driv si primærverksemd innanfor hovudkategorien utdanning og forsking kan ikkje ta del i grasrotdelen.

3 – Helse

Kan ta del i grasrotdelen, men ikkje dei organisasjonane som driv sjukehus, rehabilitering, sjukeheim,  psykiatriske institusjonar, pleieheim eller nokon form for private helseklinikkar.

6 – Bustad- og lokalmiljø

Kan ikkje ta del i grasrotdelen. Unntak gjeld for velforeiningar der verksemda ikkje kjem privatøknonomiske interessar til gode.

7 – Politiske- og interesseorganisasjonar

Kan ta del i grasrotdelen, men ikkje dei organisasjonane som utgjer politiske parti. Ungdomsorganisasjonane til politiske parti kan likevel ta del.

11 – Yrkes-, bransje- og fagforeiningar

Kan ikkje ta del i grasrotdelen. Unntak gjeld for elev- og studentorganisasjonar, som likevel har rett til å delta.




Det finst fleire avgrensingar for deltaking i grasrotdelordninga. Desse finn du i grasrotforskrifta.
Krav om kontonummer
Om verksemda di skal delta i grasrotdelen, må du føre opp kontonummer til verksemda i Samordna registermelding.
Er kontonummeret feil, slik at Norsk Tipping ikkje får utbetalt grasrotdelen, vil verksemda di miste retten til opptente midlar.
Om verksemda ikkje deltar i grasrotdelen, kan ho likevel velje å registrere kontonummeret  i Frivilligregisteret. Det gjer at dei som måtte ha bruk for det, til dømes givarar, lett kan finne kontonummeret til verksemda.
Grasrotdelen blir forvalta av Norsk Tipping
Du kan lese meir om denne ordninga på Norsk Tipping sine nettsider.
 




Nyttige lenker

Grasrotdelen, Norsk Tipping





Grasrotforskrifta








Fann du det du leita etter?

Vel tilbakemeldinga di

Ja
Nei






Så bra! Kva synst du om sida?
Det var dumt! Kva leita du etter?

Skriv kommentaren din her. Ikkje legg inn personopplysningar.


Ikkje skriv her, det er ei robotfelle            

                Uff, her er det ikkje plass til meir enn 255 teikn! Har du meir du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn eit telefonnummer eller fødselsnummer. Ta bort dette frå kommentaren og send inn. Vi vil berre ha den ærlege meininga di om sida, vi kan ikkje ta i mot personopplysningar her.            

            Vi svarer ikkje på denne kommentaren. Treng du hjelp, kontakt kundeservicen vår.            
Send inn



Takk!

                    Tilbakemeldinga di hjelper oss med å forbetre nettsida vår.                



Beklagar! Vi har problem med systema våre.

                        Tilbakemeldinga di blei ikkje send.                        Prøv ein gong til eller prøv igjen seinare. Du kan også                        
                            sjekke driftsmeldingane våre for meir informasjon.
                    





                    Last inn sida på nytt                









