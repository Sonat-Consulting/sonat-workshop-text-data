



Nedsettelse av grunnkapital i næringsdrivende stiftelser

Sist oppdatert: 28. februar 2022.





Nedsettelse av grunnkapital skal meldes til Foretaksregisteret innen seks uker etter at beslutningen ble fattet.

Kapitalnedsettelse skal kunngjøres på Brønnøysundregistrenes kunngjøringssider. Hvis nedsettelsen av grunnkapitalen krever kreditorvarsel, gjelder en kreditorfrist på seks uker.
Kapitalnedsettelse som krever kreditorvarsel melder du til Foretaksregisteret i to trinn. Disse to er beslutning om kapitalnedsettelse og gjennomføring.
 







 
                                Beslutning om kapitalnedsettelse                            



Beslutning om å nedsette grunnkapitalen treffes av styret. Styret kan ikke treffe slik beslutning, dersom det følger av vedtektene, eller på annen måte er bestemt av oppretteren, at den opprinnelige grunnkapitalen ikke skal kunne brukes til utdelinger. Grunnkapitalen kan under ingen omstendigheter settes ned slik at den blir lavere enn 200 000 kroner.
Nedsettelsesbeløpet kan kun anvendes til:

dekning av tap som ikke kan dekkes på andre måter, eller
overføring til annen egenkapital.

Beslutningen skal angi nedsettingsbeløpet, og hva beløpet skal brukes til. Kapitalnedsettelsen skal meldes til Foretaksregisteret innen seks uker etter at beslutningen ble fattet. Er kapitalnedsettelsen ikke meldt innen fristen, faller den bort.
Kreditorvarsel
Hvis nedsettelsesbeløpet helt eller delvis skal benyttes til overføring til annen egenkapital, skal Foretaksregisteret foreta kunngjøring av nedsettelsesbeslutningen. Kreditorfristen er seks uker.
Vedlegg trinn 1
Du må legge ved

protokoll fra styremøte som viser beslutningen











 
                                Gjennomføring av kapitalnedsettelse                            



Når kreditorfristen er løpt ut og forholdet til kreditorene er avklart, skal melding om gjennomføring av kapitalnedsettelse sendes inn til Foretaksregisteret. Kapitalnedsettelsen faller bort dersom melding om gjennomføring ikke er mottatt innen ett år etter at nedsettingen ble besluttet.
Vedlegg trinn 2
Du må legge ved

oppdaterte vedtekter
bekreftelse fra styret og revisor om at forholdet til selskapets kreditorer ikke er til hinder for at beslutningen trer i kraft











 
                                Kapitalnedsettelse til dekning av tap                            



Hvis hele nedsettingsbeløpet skal benyttes til dekning av tap som ikke kan dekkes på annen måte, kan nedsettelsen gjennomføres uten kreditorvarsel. Du melder da både beslutning og gjennomføring i ett trinn.
Beslutning og gjennomføring
Du må legge ved

protokoll fra styremøte som viser beslutningen
oppdaterte vedtekter
revisorerklæring som bekrefter at nedsettelsesbeløpet går til dekning av tap som ikke kan dekkes på annen måte












Fant du det du lette etter?

Velg din tilbakemelding

Ja
Nei






Så bra! Hva synes du om siden?
Det var dumt! Hva lette du etter?

Skriv kommentaren din her. Ikke legg inn personopplysninger.


Ikke skriv her, det er en robotfelle            

                Uff, her er det ikke plass til mer enn 255 tegn! Har du mer du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn et telefonnummer eller fødselsnummer. Ta bort dette fra kommentaren, og send inn. Vi vil bare ha din ærlige tilbakemelding om siden, vi kan ikke ta imot personopplysninger her.            

            Vi svarer ikke på denne kommentaren. Trenger du hjelp, kontakt kundeservicen vår.            
Send inn



Takk!

                    Tilbakemeldingen din hjelper oss med å forbedre nettsiden vår.                



Beklager! Vi har problemer med systemene våre.

                        Tilbakemeldingen din ble ikke sendt inn.                        Forsøk en gang til eller prøv igjen senere. Du kan også                        
                            sjekke driftsmeldingene våre for mer informasjon.
                    





                    Last inn siden på nytt                









