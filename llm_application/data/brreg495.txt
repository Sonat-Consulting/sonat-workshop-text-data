



Roller i boligbyggelag

Sist oppdatert: 9. mars 2022.





Pliktige roller i et boligbyggelag er daglig leder, styre og revisor

Regnskapsfører, signatur og prokura er roller du kan velge å registrere.
 







 
                                Styre                            



Et boligbyggelag skal ha et styre som består av en leder og minst to styremedlemmer. Det skal i tillegg velges minst ett varamedlem. Det er generalforsamlingen som velger styret, men det kan fastsettes i vedtektene at valgretten skal overføres til andre. Mer enn halvparten av styremedlemmene må likevel velges av generalforsamlingen, hvis ikke valgretten er overført til vedtektsfestet lagsorgan. Valgretten kan ikke overføres til styret eller til et styremedlem.
Styret velger selv sin leder dersom generalforsamlingen ikke har gjort det. Daglig leder kan ikke være styreleder, men kan velges til medlem av styret.
Når du skal registrere styre, må du legge ved

protokoll fra generalforsamling som viser valget

Nye styremedlemmer må signere Samordnet registermelding, eller legge ved erklæring om at de påtar seg vervet.
Kjønnsrepresentasjon i styret
Hvis boligbyggelaget har mer enn 1000 andelseiere på det tidspunktet valget foregår, skal begge kjønn være representert når styret har to eller tre medlemmer. Begge kjønn skal være representert med minst

to når styret har fire eller fem medlemmer
tre når styret har seks til åtte medlemmer
fire når styret har ni medlemmer
40 prosent hvis styret har flere enn ni medlemmer

Reglene gjelder tilsvarende ved valg av varamedlemmer. Styremedlemmer og varamedlemmer skal vurderes hver for seg.
Når det skal velges to eller flere representanter for de ansatte som styremedlemmer, skal begge kjønn være representert. Det samme gjelder for varamedlemmer til disse. Styremedlemmer og varamedlemmer vurderes hver for seg.
Vær oppmerksom på at dersom ett av kjønnene utgjør mindre enn 20 prosent av samlet antall ansatte i boligbyggelaget på det tidspunkt valget skjer, gjelder ikke reglene om kjønnsrepresentasjon blant de ansattes styre- og varamedlemmer. Dere må da bekrefte at andelen er under 20 prosent.










 
                                Revisor                            



Et boligbyggelag skal ha en eller flere statsautoriserte revisorer. Revisor blir valgt av generalforsamlingen, og må bekrefte at han påtar seg oppdraget.
Når du skal registrere revisor, må du legge ved

protokoll fra generalforsamling som viser valget

Revisor må bekrefte i Samordnet registermelding at han påtar seg oppdraget.










 
                                Regnskapsfører                            



Et boligbyggelag kan velge om de skal ha regnskapsfører.
Det er bare mulig å registrere autoriserte regnskapsførere som er registrert i Regnskapsførerregisteret.
Regnskapsfører må bekrefte at han påtar seg oppdraget.










 
                                Daglig leder                            



Et boligbyggelag har plikt til å ha daglig leder som er ansatt av styret.
Daglig leder skal alltid være en fysisk person som er 15 år eller eldre.










 
                                Signatur                            



Signatur er en fullmakt til å opptre og underskrive på vegne av boligbyggelaget i alle sammenhenger.
Styret har i utgangspunktet signatur i fellesskap. Styret kan gi signatur til styremedlemmer, daglig leder eller navngitte tilsatte, enten hver for seg eller i fellesskap.
Dersom hele styret ikke har signert i skjemaet, må du legge ved protokoll fra styremøte som viser beslutningen om hvem som skal ha signatur.










 
                                Prokura                            



Prokura er en fullmakt til å opptre og underskrive på vegne av boligbyggelaget i forbindelse med den daglige driften. Den som har prokura kan ikke behefte eller selge boligbyggelagets faste eiendom.
Styret kan gi prokura til en eller flere personer. Hvis det er flere må du oppgi om de har prokura hver for seg eller i fellesskap. Begrensninger ut over dette, som for eksempel tidsmessige eller beløpsmessige, kan ikke registreres.
Prokura kan tilbakekalles av styret når som helst.









Nyttige lenker

Boligbyggelagsloven








Fant du det du lette etter?

Velg din tilbakemelding

Ja
Nei






Så bra! Hva synes du om siden?
Det var dumt! Hva lette du etter?

Skriv kommentaren din her. Ikke legg inn personopplysninger.


Ikke skriv her, det er en robotfelle            

                Uff, her er det ikke plass til mer enn 255 tegn! Har du mer du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn et telefonnummer eller fødselsnummer. Ta bort dette fra kommentaren, og send inn. Vi vil bare ha din ærlige tilbakemelding om siden, vi kan ikke ta imot personopplysninger her.            

            Vi svarer ikke på denne kommentaren. Trenger du hjelp, kontakt kundeservicen vår.            
Send inn



Takk!

                    Tilbakemeldingen din hjelper oss med å forbedre nettsiden vår.                



Beklager! Vi har problemer med systemene våre.

                        Tilbakemeldingen din ble ikke sendt inn.                        Forsøk en gang til eller prøv igjen senere. Du kan også                        
                            sjekke driftsmeldingene våre for mer informasjon.
                    





                    Last inn siden på nytt                









