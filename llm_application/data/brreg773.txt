



Roller i foreningen eller laget

Sist oppdatert: 24. oktober 2022.





I en forening må du registrere en kontaktperson. Dette kan være i form av en daglig leder, kontaktperson eller forretningsfører.

Daglig leder, regnskapsfører, revisor, signatur og prokura er roller du kan velge å registrere.
Vi registrerer ikke medlemsmassen i foreningen. Dette må foreningen selv ha oversikt over.
 







 
                                Styre                            



Hvis foreningen har et styre må du opplyse hvem som er styrets medlemmer.
Valg av styremedlemmer
Styret til foreningen velges normalt på et årsmøte, og er de som skal lede foreningen mellom to årsmøter. Som oftest vil det fremgå av vedtektene hvor mange styremedlemmer foreningen skal ha, og hvilke oppgaver og ansvar styret har.
Umyndige styremedlemmer i foreninger
Det er lov å registrere mindreårige med roller i styret. Er barnet under 12 år må den foresatte legge med en erklæring om at barnet har nådd et visst alders- og modenhetsnivå.
Det er viktig at foreningen i samarbeid med de foresatte lager klare regler for hvordan rutinene om valg av mindreårige styremedlemmer skal være.
Næringsdrivende forening
En forening som skal registreres i Foretaksregisteret må ha et styre som består av minst ett medlem. Styret må alltid ha en leder. Styremedlemmene må bekrefte at de påtar seg vervet.










 
                                Regnskapsfører                            



Foreningen kan velge om de skal ha regnskapsfører.
Registrering av regnskapsfører
Hvis foreningen benytter autorisert regnskapsfører, skal denne regnskapsføreren registreres i Enhetsregisteret. Ved endring av regnskapsfører skal også melding sendes til Enhetsregisteret.
Regnskapsfører må bekrefte at han påtar seg oppdraget ved å signere Samordnet registermelding.










 
                                Revisor                            



Hvis foreningen har revisor, skal dette registreres hos oss.
Foreningen har plikt til å ha revisor hvis de har

et gjennomsnittlig antall ansatte som tilsvarer ti årsverk eller mer
balansesum som er 23 millioner kroner eller mer
driftsinntekter for sin samlede virksomhet på 6 millioner kroner eller mer

Vi registrerer bare revisorer eller revisjonsforetak som er registrert i Revisorregisteret hos Finanstilsynet.
Revisor må bekrefte at han påtar seg oppdraget. Hvis foreningen er registrert i Foretaksregisteret må du også sende inn protokoll fra årsmøtet som viser valg av revisor.










 
                                Kontaktperson, daglig leder eller forretningsfører                            



En forening må ha en kontaktperson, daglig leder eller forretningsfører.










 
                                Signatur                            



Signatur er en fullmakt til å opptre og underskrive på vegne av foreningen. Signatur gir for eksempel rett til å ta opp lån, kjøpe eller selge fast eiendom på vegne av foreningen.
Hvis ikke annet er bestemt i vedtektene, er det foreningens styre som har signatur i fellesskap. Styret kan tildele signaturretten til et utvalg styremedlemmer, eller til andre roller i foreningen. Hvis flere har signaturrett, må du presisere om de har retten hver for seg eller i fellesskap.










 
                                Prokura                            



Prokura er en fullmakt til å opptre og underskrive på vegne av foreningen i det meste som angår driften. Prokura kan ikke brukes til å behefte eller selge foreningens faste eiendom. En person som har fått tildelt prokura kalles prokurist.
En forening kan gi prokura til en eller flere personer. Hvis det er flere, kan man velge om de skal ha fullmakt hver for seg, eller i fellesskap.
En person som har prokura kan ikke overføre den til en annen person.









Nyttige lenker

Enhetsregisterloven





Foretaksregisterloven








Fant du det du lette etter?

Velg din tilbakemelding

Ja
Nei






Så bra! Hva synes du om siden?
Det var dumt! Hva lette du etter?

Skriv kommentaren din her. Ikke legg inn personopplysninger.


Ikke skriv her, det er en robotfelle            

                Uff, her er det ikke plass til mer enn 255 tegn! Har du mer du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn et telefonnummer eller fødselsnummer. Ta bort dette fra kommentaren, og send inn. Vi vil bare ha din ærlige tilbakemelding om siden, vi kan ikke ta imot personopplysninger her.            

            Vi svarer ikke på denne kommentaren. Trenger du hjelp, kontakt kundeservicen vår.            
Send inn



Takk!

                    Tilbakemeldingen din hjelper oss med å forbedre nettsiden vår.                



Beklager! Vi har problemer med systemene våre.

                        Tilbakemeldingen din ble ikke sendt inn.                        Forsøk en gang til eller prøv igjen senere. Du kan også                        
                            sjekke driftsmeldingene våre for mer informasjon.
                    





                    Last inn siden på nytt                









