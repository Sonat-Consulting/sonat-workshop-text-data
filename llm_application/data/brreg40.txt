



Data om signatur og prokura for virksomheter

Sist oppdatert: 2. april 2020.





Offentlige myndigheter og virksomheter med konsesjon til å drive kredittopplysningsvirksomhet kan gjøre maskinelle søk på hvem som har signatur og prokura.

I tjenesten kan du gjøre maskinelt oppslag på opplysninger om signatur og prokura fra Enhetsregisteret og Foretaksregisteret. Ønsker du å benytte tjenesten, trenger du et virksomhetssertifikat for å bli autentisert.
Vi gir ut opplysninger om fødselsnummer og d-nummer i tjenesten, derfor er den ikke tilgjengelig for alle. Har du ikke tilgang, kan du allikevel søke maskinelt i tjenesten for å gjøre oppslag på åpne data om signatur og prokura.
Kontrolltjeneste
I kontrolltjenesten kan du sjekke om en eller flere personer har rett til å signere på vegne av en virksomhet. Tjenesten bygger på opplysninger om signatur og prokura fra Enhetsregisteret og Foretaksregisteret.
Du kan lese mer om virksomhetssertifikat, hvordan du kan gjøre maskinelle søk og tilgang til tjenestene i API-beskrivelsen her. Tjenestene er gratis å bruke.
 
 






