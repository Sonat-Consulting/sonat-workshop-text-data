



Fisjon ved likvidasjon (oppløsning)

Sist oppdatert: 13. september 2021.





Fisjon ved likvidasjon melder du til Foretaksregisteret i to trinn, beslutning om fisjon og gjennomføring.







Registrer fisjon
Samordnet registermelding














Registrer fisjon
Samordnet registermelding








Når vi har godkjent meldinger som gjelder fisjon, sender vi tilbakemelding og firmaattest i posten.
 







 
                                Beslutning om fisjon                            



Når du melder fisjon elektronisk i Samordnet registermelding, er det ett felles skjema for alle selskapene i fisjonen. Hvis du benytter det gamle papirskjemaet, må du sende inn melding om beslutning av fisjon for alle selskapene som deltar i fisjonen. Overtakende selskap som stiftes ved fisjon skal ikke sende inn melding før etter kreditorfristens utløp.
Du har en måned frist til å melde beslutning om fisjon til Foretaksregisteret, regnet fra den dato selskapene som deltar i fisjon har godkjent fisjonsplanen. Hvis det er flere eksisterende parter i fisjon regnes fristen fra det siste selskapet har godkjent fisjonsplanen.
Hvis meldingen ikke blir sendt til Foretaksregisteret innen fristen, bortfaller beslutningen.
Følgende dokumenter må legges ved meldingen
Overdragende selskap skal legge ved

protokoll fra generalforsamlingen som har godkjent fisjonsplan, eventuelt styreprotokoll hvis styret har godkjent fisjonsplan etter reglene i aksjeloven § 14-11b

Eventuelle eksisterende overtakende selskap skal legge ved

protokoll fra generalforsamling som har godkjent fisjonsplan, eventuelt styreprotokoll hvis styret har godkjent fisjonsplan etter styrefullmakt











 
                                Gjennomføring                            



Du kan melde gjennomføring av fisjonen når kreditorfristen på seks uker er utløpt. Alle overtakende selskapene må melde gjennomføring av fisjon.
Eksisterende overtakende selskap skal legge ved

protokoll fra generalforsamling som viser vedtak om kapitalforhøyelse, eventuelt protokoll fra styremøte dersom styret har godkjent fisjonsplanen
vedtekter
redegjørelse om tingsinnskuddet, bekreftet av revisor

Hvis selskapet i stedet benytter egne aksjer som vederlag til aksjeeierne i overdragende selskap, må det gå frem at egne aksjer benyttes til utdeling.
Overtakende selskap som stiftes ved fisjon skal legge ved

stiftelsesdokument
vedtekter
redegjørelse om tingsinnskuddet, bekreftet fra revisor





Hvis du ønsker mer informasjon om beslutning om fisjon ved oppløsning/likvidasjon, se aksjeloven § 14-2.
 




Nyttige lenker

Aksjeloven








Fant du det du lette etter?

Velg din tilbakemelding

Ja
Nei






Så bra! Hva synes du om siden?
Det var dumt! Hva lette du etter?

Skriv kommentaren din her. Ikke legg inn personopplysninger.


Ikke skriv her, det er en robotfelle            

                Uff, her er det ikke plass til mer enn 255 tegn! Har du mer du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn et telefonnummer eller fødselsnummer. Ta bort dette fra kommentaren, og send inn. Vi vil bare ha din ærlige tilbakemelding om siden, vi kan ikke ta imot personopplysninger her.            

            Vi svarer ikke på denne kommentaren. Trenger du hjelp, kontakt kundeservicen vår.            
Send inn



Takk!

                    Tilbakemeldingen din hjelper oss med å forbedre nettsiden vår.                



Beklager! Vi har problemer med systemene våre.

                        Tilbakemeldingen din ble ikke sendt inn.                        Forsøk en gang til eller prøv igjen senere. Du kan også                        
                            sjekke driftsmeldingene våre for mer informasjon.
                    





                    Last inn siden på nytt                









