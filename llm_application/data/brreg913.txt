



Om Frivillighetsregisteret

Sist oppdatert: 1. februar 2023.





Frivillighetsregisteret  er et register over organisasjoner som driver frivillig virksomhet.

Det er gratis og valgfritt å registrere seg, men andre kan stille krav til registrering for å få status som frivillig organisasjon, og å kunne ta del i deres goder.
Hovedoppgave
Frivillighetsregisteret skal forbedre og forenkle samhandlingen mellom frivillige organisasjoner og offentlige myndigheter. Registeret skal sikre systematisk informasjon som kan styrke det rettslige grunnlaget til og kunnskapen om den frivillige aktiviteten, og legge til rette for den offentlige politikken overfor frivillig sektor.
Hva og hvem kan registreres?
Det er bare organisasjoner som driver frivillig virksomhet som kan registreres i Frivillighetsregisteret.
Som frivillig virksomhet regnes aktiviteter som ikke er fortjenestebasert. Dette er aktiviteter som blir drevet av:

ikke-økonomiske (ideelle) foreninger
alminnelige stiftelser som ikke deler ut midler, eller som utelukkende foretar utdelinger til frivillig virksomhet
næringsdrivende stiftelser som utelukkende foretar utdelinger til frivillig virksomhet
aksjeselskap som utelukkende foretar utdelinger til frivillig virksomhet

Eksempel på aktiviteter som ikke regnes som frivillig virksomhet:

aktiviteter organisert av det offentlige
aktiviteter som er basert på samvirkeprinsipper, og som omfattes av samvirkeloven

Hva brukes informasjonen til?
Foreninger og organisasjoner som er registrerte i Frivillighetsregisteret, kan:

delta i grasrotandelen, en ordning som gjør det mulig for spillere hos Norsk Tipping å gi en bestemt andel av innsatsbeløpet direkte til en lokal frivillig organisasjon
få momskompensasjon, det vil si at de kan søke om å få kompensasjon for moms de har betalt ved kjøp av varer og tjenester

Informasjonen brukes også til statistikk og forskning.
Hvem er brukerne av registeret?

Både offentlige og private aktører som ønsker oversikt over virksomheter som driver frivillig aktivitet/ i forbindelse med f.eks. sponsing, tilskudd o.l.
Norsk Tipping som forvalter grasrotandelen
Lotteri- og stiftelsestilsynet som forvalter MVA-kompensasjonen
Alle som ønsker å se hvem som er registrert i Frivillighetsregisteret kan gjøre det. Søk i Frivillighetsregisteret

Historien bak etableringen
Frivillighetsregisteret ble opprettet i 2009 etter initiativ fra de frivillige organisasjonene. Med registrering av informasjon om den frivillige aktiviteten i Norge, skulle samarbeidet mellom frivillige organisasjoner og offentlige myndigheter forenkles og forbedres. I regjeringens Soria-Moria erklæring står det: «Det er viktig å redusere det administrative arbeidet i frivillige organisasjoner og frigjøre mer tid til aktivitet.»
 






Foretakssøk









Nyttige lenker

Registrere lag eller forening




Informasjon om våre produkter




Registrene våre







Fant du det du lette etter?

Velg din tilbakemelding

Ja
Nei






Så bra! Hva synes du om siden?
Det var dumt! Hva lette du etter?

Skriv kommentaren din her. Ikke legg inn personopplysninger.


Ikke skriv her, det er en robotfelle            

                Uff, her er det ikke plass til mer enn 255 tegn! Har du mer du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn et telefonnummer eller fødselsnummer. Ta bort dette fra kommentaren, og send inn. Vi vil bare ha din ærlige tilbakemelding om siden, vi kan ikke ta imot personopplysninger her.            

            Vi svarer ikke på denne kommentaren. Trenger du hjelp, kontakt kundeservicen vår.            
Send inn



Takk!

                    Tilbakemeldingen din hjelper oss med å forbedre nettsiden vår.                



Beklager! Vi har problemer med systemene våre.

                        Tilbakemeldingen din ble ikke sendt inn.                        Forsøk en gang til eller prøv igjen senere. Du kan også                        
                            sjekke driftsmeldingene våre for mer informasjon.
                    





                    Last inn siden på nytt                









