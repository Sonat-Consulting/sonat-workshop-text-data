



Nedsetting av aksjekapital

Sist oppdatert: 19. april 2022.





Generalforsamlinga kan vedta å sette ned aksjekapitalen i eit selskap. Nedsettingsbeløpet kan nyttast til utdeling til aksjonærane, sletting av selskapet sine eigne aksjar eller avsetting til fond. Beløpet kan også nyttast til dekning av tap som ikkje kan dekkast på annan måte.
Styret fremmar forslag til generalforsamlinga
Første steg i ei kapitalnedsetting er at styret må utarbeide eit forslag til generalforsamlinga om at kapitalen skal settast ned, og foreslå nødvendige vedtektsendringar. Styret må også foreslå korleis pengane skal brukast, og utarbeide ei grunngjeving for forslaget med bakgrunn i den siste fastsette årsrekneskapen eller mellombalansen. Generalforsamlinga fattar vedtak med utgangspunkt i styret sine forslag.
Registrering i Føretaksregisteret
Ei kapitalnedsetting skal kunngjerast på Brønnøysundregistera sine kunngjeringssider. Dersom nedsettinga av aksjekapitalen krev kreditorvarsel, gjeld ein kreditorfrist på seks veker.
Ei kapitalnedsetting som krev kreditorvarsel melder du til Føretaksregisteret i to trinn. Desse to er avgjerd om kapitalnedsetting og gjennomføring.
 







 
                                Avgjerd om kapitalnedsetting                            



Ei avgjerd om kapitalnedsetting må du melde til Føretaksregisteret innan to månader etter generalforsamlinga si avgjerd, elles fell avgjerda bort.
Avgjerd om kapitalnedsetting skal minst oppgi

nedsettingsbeløpet, eventuelt eit høgare beløp ved utdelingar til aksjonærane utover dette
kva beløpet skal brukast til
om nedsettinga  skal gjennomførast ved innløysing av aksjar eller ved nedsetting  av pålydande

Du må legge ved

protokoll frå generalforsamlinga som viser vedtak om kapitalnedsetting  og endring av vedtekter

Generalforsamlinga må vedta vedtektsendring i samband med kapitalnedsetting. Det er fordi aksjekapitalen alltid er bestemt i vedtektene til selskapet.










 
                                Gjennomføring av kapitalnedsetting                            



Du kan melde gjennomføring av kapitalnedsetting etter at du har meldt avgjerd om kapitalnedsetting og at kreditorfristen på seks veker har gått ut.
Du må melde gjennomføring av kapitalnedsetting til Føretaksregisteret innan eitt år etter generalforsamlinga si avgjerd, elles fell avgjerda bort.
Du må legge ved

oppdaterte vedtekter
erklæring frå styret om at forholda til kreditorane er avklara og at det ikkje er noko til hinder for gjennomføringa

Aksjeeigarboka med eventuelle nye opplysningar om aksjefordelinga skal ajourførast.




Kapitalnedsetting utan kreditorvarsel
Nedsettinga kan gjennomførast utan kreditorvarsel dersom heile nedsettingsbeløpet skal nyttast til dekning av tap som ikkje kan dekkast på annan måte. Du melder då både avgjerd og gjennomføring i eitt trinn.
 







 
                                Beslutning og gjennomføring                            



Du må legge ved

generalforsamlingsprotokollen som viser vedtaket
oppdaterte vedtekter

Aksjeeigarboka med eventuelle nye opplysningar om aksjefordelinga skal ajourførast.




Dersom aksjekapitalen samtidig med ei kapitalnedsetting  vert auka ved nyteikning av aksjar mot innskot, slik at aksjekapitalen vert minst like høg som tidlegare, kan kapitalnedsettinga  skje utan kreditorvarsel. Då gjeld dei same vedleggskrava som ved kapitalauke.
 




Nyttige lenker

Aksjelova





Samordna registermelding i Altinn








Fann du det du leita etter?

Vel tilbakemeldinga di

Ja
Nei






Så bra! Kva synst du om sida?
Det var dumt! Kva leita du etter?

Skriv kommentaren din her. Ikkje legg inn personopplysningar.


Ikkje skriv her, det er ei robotfelle            

                Uff, her er det ikkje plass til meir enn 255 teikn! Har du meir du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn eit telefonnummer eller fødselsnummer. Ta bort dette frå kommentaren og send inn. Vi vil berre ha den ærlege meininga di om sida, vi kan ikkje ta i mot personopplysningar her.            

            Vi svarer ikkje på denne kommentaren. Treng du hjelp, kontakt kundeservicen vår.            
Send inn



Takk!

                    Tilbakemeldinga di hjelper oss med å forbetre nettsida vår.                



Beklagar! Vi har problem med systema våre.

                        Tilbakemeldinga di blei ikkje send.                        Prøv ein gong til eller prøv igjen seinare. Du kan også                        
                            sjekke driftsmeldingane våre for meir informasjon.
                    





                    Last inn sida på nytt                









