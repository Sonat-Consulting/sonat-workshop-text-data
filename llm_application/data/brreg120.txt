



Skal du låne bort pengar til kjøp av bil?

Sist oppdatert: 28. juli 2021.





Om du låner ut pengar til nokon for å kjøpe bil, er det ei sikkerheit for deg og samtidig ryddig for alle partar om du tinglyser pant i bilen.

Når du gir eit privat lån til ein venn eller slektning for kjøp av bil, kan du tinglyse eit salspant i køyretøyet. Det er berre mogeleg å ta eit salspant i bil på det tidspunktet bilen blir kjøpt.
Ei sikkerheit for deg som låner ut pengar og oversiktleg for andre
Når du som utlånar tar pant i køyretøyet, får du ein rett til for eksempel å kunne krevje at bilen blir seld for å dekke lånet om det skulle skje at du ikkje får betalt. Salspant blir vist som eit hefte på køyretøyet om nokon sjekkar registreringsnummeret hos oss. Dette vil vere ei nyttig opplysning for andre.
Korleis tinglyser du eit salspant?
Fyll ut og send skjemaet Salspant i motorvogn til oss. Det er ikkje mogeleg å sende inn elektronisk for privatpersonar. Om skjemaet er på fleire sider, må kjøpar av bilen skrive under på alle sidene og underskrifta må vere original.
Etter tinglysing blir skjema og panteattest sende til den som står som innsendar. Fakturaen kjem i ettertid.
Hugs at du må velje enten alternativ A eller B
Vel alternativ A når du som seljar av bilen ønsker å ha eit pant i køyretøyet til du får oppgjer. Dette er mest aktuelt når du har avtalt forsinka betaling for køyretøyet.
Vel alternativ B når du verken er kjøpar eller seljar, men ein tredjepart som skal låne bort pengar til eit bilsal og derfor ønsker pant i bilen.
 






Fann du det du leita etter?

Vel tilbakemeldinga di

Ja
Nei






Så bra! Kva synst du om sida?
Det var dumt! Kva leita du etter?

Skriv kommentaren din her. Ikkje legg inn personopplysningar.


Ikkje skriv her, det er ei robotfelle            

                Uff, her er det ikkje plass til meir enn 255 teikn! Har du meir du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn eit telefonnummer eller fødselsnummer. Ta bort dette frå kommentaren og send inn. Vi vil berre ha den ærlege meininga di om sida, vi kan ikkje ta i mot personopplysningar her.            

            Vi svarer ikkje på denne kommentaren. Treng du hjelp, kontakt kundeservicen vår.            
Send inn



Takk!

                    Tilbakemeldinga di hjelper oss med å forbetre nettsida vår.                



Beklagar! Vi har problem med systema våre.

                        Tilbakemeldinga di blei ikkje send.                        Prøv ein gong til eller prøv igjen seinare. Du kan også                        
                            sjekke driftsmeldingane våre for meir informasjon.
                    





                    Last inn sida på nytt                









