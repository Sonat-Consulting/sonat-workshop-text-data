



Om Løsøreregisteret

Sist oppdatert: 21. september 2017.





Ved Løsøreregisteret gjennomfører vi rask og pålitelig registrering av pant og andre rettigheter. 

Det gjør at privatpersoner og virksomheter i Norge lettere enn i de fleste andre land kan sikre seg lån til nye investeringer med sikring i eksisterende verdier.
Løsøreregisteret er et tinglysingsregister for rettigheter og pant i løsøre. En tinglysning medfører at rettigheten, eller pantet, blir registrert som heftelse på den personen eller det foretaket pantekravet retter seg mot. Tinglysningen gir rettsvern for kreditors krav mot debitor. Løsøreregisteret er mest kjent som opplysningskilde i forbindelse med panteheftelser på bruktbiler og andre kjøretøy.
Pant i bil
Hvis pantegjenstanden er en registrert motorvogn, er heftelsen knyttet til registreringsnummeret. De fleste kjenner kanskje Løsøreregisteret som opplysningskilde i forbindelse med panteheftelser på brukbiler og andre kjøretøy. Mange har unngått å få gjeld fra selgeren på kjøpet ved å kontakte Løsøreregisteret.
Andre pantegjenstander
I tillegg til motorvogner kan en tinglyse pant i anleggsmaskiner, varelager, redskaper og buskaper i landbruket m.m. Leasingavtaler for biler og factoringavtaler (pant i kundefordringer) er andre eksempler. Alminnelig namsmyndighet, skattekontorene, skatteoppkreverne, Statens innkrevingssentral og Nav innkrevingssentral tinglyser pant ved tvangsforretninger.
Offentlige opplysninger
Tinglysninger er offentlige, det vil si at hvem som helst kan få opplysninger om de heftelser og rettigheter som er registrert i Løsøreregisteret. Sammen med opplysninger fra Foretaksregisteret og Regnskapsregisteret kan en pantattest fra Løsøreregisteret gi et godt bilde av for eksempel en potensiell kunde eller samarbeidspartner.
Kredittopplysninger
Siden 01.03.2008 har utleggstrekk og forretninger om «intet til utlegg» blitt registrert i Løsøreregisteret. Det er opprettet en felles database for Statens innkrevingssentral og de forskjellige namsmyndighetene. Informasjonen i databasen blir sendt elektronisk fra namsmyndighetene til Løsøreregisteret og videre til kredittopplysningsbyråene. I motsetning til tinglyste heftelser i Løsøreregisteret, er det begrenset innsyn. Løsøreregisteret kan bare gi disse opplysningene til advokater, finansinstitusjoner, inkassobyrå, kredittopplysningsbyrå, offentlige myndigheter og saksøkte/skyldneren selv. Kredittopplysningsbyrå kan utlevere opplysningene videre til kundene sine.
 
 




Nyttige lenker






Informasjon om våre produkter




Registrene våre







Fant du det du lette etter?

Velg din tilbakemelding

Ja
Nei






Så bra! Hva synes du om siden?
Det var dumt! Hva lette du etter?

Skriv kommentaren din her. Ikke legg inn personopplysninger.


Ikke skriv her, det er en robotfelle            

                Uff, her er det ikke plass til mer enn 255 tegn! Har du mer du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn et telefonnummer eller fødselsnummer. Ta bort dette fra kommentaren, og send inn. Vi vil bare ha din ærlige tilbakemelding om siden, vi kan ikke ta imot personopplysninger her.            

            Vi svarer ikke på denne kommentaren. Trenger du hjelp, kontakt kundeservicen vår.            
Send inn



Takk!

                    Tilbakemeldingen din hjelper oss med å forbedre nettsiden vår.                



Beklager! Vi har problemer med systemene våre.

                        Tilbakemeldingen din ble ikke sendt inn.                        Forsøk en gang til eller prøv igjen senere. Du kan også                        
                            sjekke driftsmeldingene våre for mer informasjon.
                    





                    Last inn siden på nytt                









