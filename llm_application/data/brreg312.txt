



Fisjon over landegrensene

Sist oppdatert: 6. november 2021.





Du kan registrere fisjon over landegrensene når det er minst eitt utanlandsk selskap og minst eitt norsk selskap med i fisjonen. 







Registrer fisjon
Samordna registermelding














Registrer fisjon
Samordna registermelding








Fisjon over landegrensene skal meldast i fire trinn. Desse fire trinna er fisjonsplan, avgjerd om fisjon, vilkår oppfylte og gjennomføring. Når vi har godkjent meldingar som gjeld fisjon, sender vi tilbakemelding og firmaattest i posten.
 







 
                                Fisjonsplan                            



Styret i dei fisjonerande selskapa skal utarbeide ein felles fisjonsplan.
Ein slik plan skal minst innehalde

selskapa si selskapsform, føretaksnamn, og registrert forretningskontor, eller forslag om dette, for det overtakande selskapet etter fisjonen
byteforholdet mellom aksjar eller selskapsdelar, og eventuelt vederlag som skal ytast i tillegg til aksjeeigarane i det overdragande selskapet
reglar om tildeling av aksjar eller selskapseigedelar i det overtakande selskapet
sannsynlege verknader av fisjonen for sysselsettinga i selskapa
opplysning om frå kva tidspunkt aksjane eller selskapsdelane gir rett til utbytte i det overtakande selskapet, og alle særlege vilkår som gjeld for å utøve retten
opplysning om frå kva tidspunkt transaksjonar i eit overdragande selskap rekneskapsmessig skal reknast som utført for det overtakande selskapet si rekning
kva rettar aksjeeigarar med særlege rettar og innehavarar av teikningsrett, som nemnde i §§ 11-1, 11-10 og 11-12, i det eller dei overdragande selskapa skal ha i det overtakande selskapet, eller kva tiltak som blir foreslått til fordel for slike rettshavarar
kvar ein særleg rett eller fordel som skal gå til dei uavhengige sakkunnige, medlemene av selskapet sitt kontroll- eller tilsynsorgan, medlemer av styret, dagleg leiar eller tilsvarande avgjerdstakarar
vedtekter for det overtakande selskapet etter fisjonen
framgangsmåten for fastsetting av nærmare reglar for arbeidstakarane sin innverknad i det overtakande selskapet der dette er relevant
opplysningar om vurderinga av dei eigedelane og forpliktingane som blir overført til det overtakande selskapet
datoen for årsrekneskapen til dei selskapa som deltar i og har skapt grunnlag for fastsettinga av vilkåra for fisjonen

Det må gå fram av planen om det overdragande selskapet skal overføre heile selskapet (fisjon ved oppløysing), eller berre delar av det (fisjonen ved kapitalnedsetting).
Fisjonsplanen skal også innehalde forslag til vedtak om kapitalendringar og vedtektsendringar i selskapa.
Dersom eit overtakande selskap skal stiftast ved fisjon, skal planen også innehalde forslag til stiftelsesdokument for det overtakande selskapet som blir stifta ved fisjonen.
Styra i selskapa skal signere planen.
Ønsker du meir informasjon, sjå allmennaksjelova §§ 13-25 til 13-36 jf. § 14-12.
Melding til Føretaksregisteret
Det er ingen frist for når du må melde fisjonsplan til oss.
Vedtak om fisjon kan ikkje gjerast før minst ein månad etter kunngjeringa vår av fisjonsplanen.
Dokument du må legge ved meldinga

fisjonsplan











 
                                Avgjerd om fisjon                            



Når du melder fisjon elektronisk i Samordna registermelding, er det eitt felles skjema for dei norske selskapa i fisjonen. Dersom du bruker det gamle papirskjemaet, må du sende inn avgjerd om fisjon for alle norske selskap som deltek i fisjon.
Avgjerd om fisjon kan ikkje fattast før minst ein månad etter kunngjeringa vår av fisjonsplanen.
Du har ein månads frist til å melde avgjerda om fisjon til oss, rekna frå datoen selskapa som deltek i fisjonen har godkjent fisjonsplanen. Fristen på ein månad startar å løpe når det siste norske selskapet har godkjent fisjonsplanen.
Blir ikkje meldinga send til oss innan fristen, fell avgjerda bort.
Følgande dokument må leggast ved meldinga
Overdragande selskap skal legge ved

protokoll frå generalforsamlinga som har godkjent fisjonsplanen.

Eventuelle eksisterande overtakande selskap skal legge ved

protokoll frå generalforsamlinga som har godkjent fisjonsplanen, eventuell styreprotokoll dersom styret har godkjent fisjonsplanen etter styrefullmakt











 
                                Vilkår oppfylte                            



Du skal sende inn melding for alle dei norske selskapa som deltar i fisjonen, om at dei nå oppfyller vilkåra for å gjennomføre fisjonen. Du kan sende inn meldinga tidlegast seks veker etter at avgjerd om fisjon er kunngjort av oss.
Følgande dokument må leggast ved meldinga
Det er ingen vedleggskrav, bortsett frå dersom eit norsk selskap som deltar i fisjonen er underlagt tilsyn av Finanstilsynet. Dersom det er tilfelle, må du legge ved godkjenning frå tilsynet.
Ønsker du meir informasjon om vilkår oppfylte, sjå allmennaksjelova § 13-31.










 
                                Gjennomføring                            



Du kan melde gjennomføring av fisjonen, når kreditorfristen på seks veker er ute. Det er ingen frist for når du må melde gjennomføring til oss.
Følgande dokument må leggast ved meldinga
Dersom overdragande selskap er norsk, og det er fisjon ved oppløysing, er det i utgangspunktet det utanlandske registeret som skal sende oss ei stadfesting på at fisjonen er registrert gjennomført hos dei. Stadfestinga bruker vi som grunnlag for å registrere gjennomføringa og slette selskapet i Føretaksregisteret. Dersom selskapet likevel skal melde sletting må du legge ved

stadfesting frå det utanlandske registeret om at fisjonen er registrert gjennomført

Dersom overdragande selskap er norsk og det er fisjon ved kapitalnedsetting, må du legge ved

stadfesting frå det utanlandske registeret om at fisjonen er registrert gjennomført
oppdaterte vedtekter

Dersom overtakande selskap er norsk, må du legge ved

fisjonsattest frå det utanlandske registeret
protokoll frå generalforsamlinga eller styremøtet som viser vedtak om kapitalauke
oppdaterte vedtekter
sakkunnig utgreiing om tingsinnskotet

Dersom selskapet bruker eigne aksjar som vederlag til aksjeeigarane i overdragande selskap, må det gå fram at eigne aksjar blir brukt til utdeling.
Dersom eit overtakande norsk selskap blir nystifta ved fisjon, skal du legge ved

fisjonsattest frå det utanlandske registeret
stiftelsesdokument
vedtekter
sakkunnig utgreiing om tingsinnskotet
viljeserklæring frå revisor, dersom årsrekneskapen til selskapet skal reviderast





Ønsker du meir informasjon om fisjon over landegrensene, sjå allmennaksjelova §§ 13-25 til 13-36. I tillegg gjeld også reglane for europeiske selskap, sjå lov om europeiske selskap § 2.
 




Nyttige lenker

Aksjelova








Fann du det du leita etter?

Vel tilbakemeldinga di

Ja
Nei






Så bra! Kva synst du om sida?
Det var dumt! Kva leita du etter?

Skriv kommentaren din her. Ikkje legg inn personopplysningar.


Ikkje skriv her, det er ei robotfelle            

                Uff, her er det ikkje plass til meir enn 255 teikn! Har du meir du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn eit telefonnummer eller fødselsnummer. Ta bort dette frå kommentaren og send inn. Vi vil berre ha den ærlege meininga di om sida, vi kan ikkje ta i mot personopplysningar her.            

            Vi svarer ikkje på denne kommentaren. Treng du hjelp, kontakt kundeservicen vår.            
Send inn



Takk!

                    Tilbakemeldinga di hjelper oss med å forbetre nettsida vår.                



Beklagar! Vi har problem med systema våre.

                        Tilbakemeldinga di blei ikkje send.                        Prøv ein gong til eller prøv igjen seinare. Du kan også                        
                            sjekke driftsmeldingane våre for meir informasjon.
                    





                    Last inn sida på nytt                









