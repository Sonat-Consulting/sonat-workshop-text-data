



Roller i NUF

Sist oppdatert: 6. juni 2023.





Her finner du en oversikt over hvilke roller et norskregistrert utenlandsk foretak må registrere hos oss.

Som hovedregel skal alle personer som blir registrert med en rolle oppgi fullstendig fødselsnummer eller d-nummer. Unntaket er styret og deltakere i hjemlandet. Juridiske personer som har roller skal også oppgi organisasjonsnummer. Eksempel på juridiske personer er aksjeselskap og ansvarlig selskap.
D-nummer er et eget nummer som identifiserer utenlandske personer uten norsk fødselsnummer.
Når du skal søke om d-nummer, må du benytte et skjema som du legger ved Samordnet registermelding. Dette finner du under Nyttige lenker til høyre på denne siden. I tillegg må du legge ved kopi av gyldig legitimasjonsdokument som inneholder bilde, fullt navn, fødselsdato, kjønn, utløpsdato og statsborgerskap. Informasjon om hvem som kan bekrefte kopi av legitimasjonsdokument finner du i skjema.
 







 
                                Daglig leder, forretningsfører eller kontaktperson                            



Et NUF må ha daglig leder, kontaktperson eller forretningsfører. Foretaket har ikke plikt til å ha daglig leder, men hvis det har daglig leder for virksomheten i Norge, må du melde dette.
Når du skal registrere daglig leder i Foretaksregisteret, må du legge ved

dokumentasjon som viser utnevnelse/ansettelse av daglig leder

Når du skal registrere kontaktperson, må du legge ved

bekreftelse på at kontaktpersonen har tilknytning til det utenlandske foretaket.

Bekreftelsen skal være fra det utenlandske foretaket. Hvis det er meldt et foretak som norsk representant, og den meldte kontaktpersonen er ansatt hos representanten, kan representanten bekrefte kontaktpersonens tilknytning til det utenlandske foretaket.
Det er ingen krav til vedlegg for å registrere daglig leder eller forretningsfører i Enhetsregisteret.
 
 










 
                                Norsk representant                            



Utenlandske foretak uten fast forretningsadresse/driftssted i Norge, og som kommer inn under merverdiavgiftslovens bestemmelser, må melde norsk representant. Dette kravet gjelder ikke for foretak hjemmehørende i en EØS-stat som Norge har inngått avtale med om utveksling av opplysninger og gjensidig bistand til innfordring av merverdiavgiftskrav. I tillegg er det unntak for foretak hjemmehørende i Storbritannia. Andre utenlandske foretak uten fast forretningsadresse i Norge kan melde norsk representant hvis de ønsker det.
Hvem kan være norsk representant?
Den norske representanten kan være en fysisk eller juridisk person. Representanten må ha et hjemsted eller en forretningsadresse i Norge. Hvis den norske representanten er en juridisk person, må du i tillegg melde en kontaktperson.
Personer med d-nummer og norskregistrerte utenlandske foretak (NUF) uten norsk forretningsadresse kan ikke være norsk representant.
 
Når du skal registrere norsk representant, må du legge ved

dokumentasjon fra det utenlandske foretaket som viser oppnevnelse av den norske representanten
bekreftelse fra den norske representanten som viser at han har påtatt seg oppdraget

Hvis den norske representanten signerer Samordnet registermelding trenger du ikke å legge ved en egen erklæring.
 










 
                                Styre og deltaker                            



Styre i Norge
Hvis det er valgt et eget styre for den norske virksomheten, skal dette meldes i skjema med navn, adresse og fødselsnummer eller d-nummer på alle styremedlemmer.
Ved registrering i Enhetsregisteret må du legge ved

protokoll fra de i det utenlandske foretaket som har myndighet til å velge styre for den norske virksomheten

Ved registrering i Foretaksregisteret må du legge ved

protokoll fra de i det utenlandske foretaket som har myndighet til å velge styre for den norske virksomheten
originale erklæringer fra de nye styremedlemmene, som viser at de påtar seg oppdraget

Hvis styremedlemmene signerer Samordnet registermelding trenger du ikke å legge ved egne erklæringer.
Styre i hjemlandet
Hvis foretaket har styre i hjemlandet, skal du melde alle disse med navn, adresse og fødselsdato.
Deltakere i hjemlandet
Hvis foretaket har deltakere i hjemlandet, skal du melde alle disse med navn, adresse og fødselsnummer.










 
                                Regnskapsfører og revisor                            



Hvis den norske virksomheten har egen autorisert norsk revisor eller regnskapsfører, må du melde dette i skjema. Revisor eller regnskapsfører må bekrefte at de tar på seg oppdraget, dette gjør de ved å signere i skjemaet.










 
                                Signatur og prokura                            



Signatur er en fullmakt til å opptre og underskrive på vegne av selskapet i alle sammenhenger.
Prokura er en fullmakt til å opptre og underskrive på vegne av foretaket i noen sammenhenger. Prokura kan ikke brukes til å behefte eller selge foretakets faste eiendom.
Hvilken signatur og prokura kan registreres?
Signatur og prokura kan tildeles navngitte personer, daglig leder i Norge eller styret for den norske virksomheten. Hvis flere har signatur eller prokura, må det gå klart frem om de har retten hver for seg eller i fellesskap. Vi kan ikke registrere andre begrensninger i signatur og prokura. Det betyr at det for eksempel ikke er mulig å registrere signatur og prokura som kun gjelder for den norske virksomheten.
Når du skal melde signatur må du legge ved

dokumentasjon som bekrefter meldte signatur, for eksempel registreringsbevis fra hjemlandets register, vedtekter eller protokoll  fra de i hjemlandet som har myndighet til å tildele dette












Foretakssøk









Nyttige lenker

Søknad om d-nummer







Fant du det du lette etter?

Velg din tilbakemelding

Ja
Nei






Så bra! Hva synes du om siden?
Det var dumt! Hva lette du etter?

Skriv kommentaren din her. Ikke legg inn personopplysninger.


Ikke skriv her, det er en robotfelle            

                Uff, her er det ikke plass til mer enn 255 tegn! Har du mer du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn et telefonnummer eller fødselsnummer. Ta bort dette fra kommentaren, og send inn. Vi vil bare ha din ærlige tilbakemelding om siden, vi kan ikke ta imot personopplysninger her.            

            Vi svarer ikke på denne kommentaren. Trenger du hjelp, kontakt kundeservicen vår.            
Send inn



Takk!

                    Tilbakemeldingen din hjelper oss med å forbedre nettsiden vår.                



Beklager! Vi har problemer med systemene våre.

                        Tilbakemeldingen din ble ikke sendt inn.                        Forsøk en gang til eller prøv igjen senere. Du kan også                        
                            sjekke driftsmeldingene våre for mer informasjon.
                    





                    Last inn siden på nytt                









