



Hefte i bil og andre køyretøy

Sist oppdatert: 9. mai 2023.





Hos oss sjekkar du hefte på bil og andre køyretøy. Du kan også bestille dokumentasjon på dette.






Finn hefte på køyretøy













Skal du kjøpe ein bil, er det viktig at du først sjekkar om han har hefte. Kjøper du ein bil med hefte, kan du i verste fall risikere å miste bilen, om den som har pant i bilen krev han tvangsselt eller levert tilbake.
Sjekk at registreringsnummeret er gyldig før du søker hefte
Vi kan ikkje kontrollere at eit registreringsnummer er gyldig. Søker du på eit ugyldig nummer, vil det sjå ut som om køyretøyet finst og er utan hefte. Statens vegvesen har oversikt over gyldige registreringsnummer.
Hugs bevis for at det ikkje var hefte på kjøpetidspunktet
Om det ikkje er tinglyst hefte på bilen, bør du bestille ein panteattest. Den kan du bruke som dokumentasjon for å bevise at du var i god tru, om det skulle oppstå ein tvist seinare. Vel du å få panteattesten tilsend på e-post, er dette gratis.
 







 
                                Overtar eg gjelda frå den førre eigaren om eg kjøper bil med hefte?                            



Nei, ansvaret for gjelda vil framleis vere hos den som tok opp lån med pant i bilen, og vil ikkje overførast til den nye eigaren. Om den tidlegare eigaren ikkje betaler gjelda si, vil den som har lånt ut pengar kunne krevje bilen levert tilbake eller seld for å dekke lånet.










 
                                Kvifor minkar ikkje beløpet på heftet når eg betaler ned på lånet?                            



Vi oppdaterer ikkje beløpet på heftet etter kvart som du betaler ned på lånet. Lurer du på kor mykje som er igjen av lånet, kan du kontakte den som har pant i køyretøyet.










 
                                Eg har betalt heile lånet, kvifor blir ikkje heftet sletta?                            



Etter at lånet er nedbetalt vil det vanlegvis gå noko tid før pantet blir sletta. Lausøyreregisteret har normalt frå tre til fem dagars saksbehandlingstid. Du må ta kontakt med banken dersom heftet ikkje blir sletta.










 
                                Eg skal låne ut pengar til ein venn slik at han kan kjøpe bil. Kva bør eg tenke på?                            



Om du låner ut pengar til nokon for å kjøpe bil, er det ein tryggleik for deg om du tinglyser pant i bilen.
Les meir om korleis du kan låne ut pengar til kjøp av bil.










 
                                Kva kostar det å tinglyse eit salspant?                            



Sjå oversikt over gebyr for tinglysing.










 
                                Korleis fjernar eg eit hefte?                            



Gjeld heftet eit salspant, leasing eller eit pantedokument for næringsdrivande, må du ta kontakt med den som har pant i køyretøyet (ofte ein bank). Det er den som har pant i bilen som må sende slettemelding til oss for å få fjerna heftet.
Les meir om korleis hefte blir sletta.









Nyttige lenker

Statens vegvesen








Fann du det du leita etter?

Vel tilbakemeldinga di

Ja
Nei






Så bra! Kva synst du om sida?
Det var dumt! Kva leita du etter?

Skriv kommentaren din her. Ikkje legg inn personopplysningar.


Ikkje skriv her, det er ei robotfelle            

                Uff, her er det ikkje plass til meir enn 255 teikn! Har du meir du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn eit telefonnummer eller fødselsnummer. Ta bort dette frå kommentaren og send inn. Vi vil berre ha den ærlege meininga di om sida, vi kan ikkje ta i mot personopplysningar her.            

            Vi svarer ikkje på denne kommentaren. Treng du hjelp, kontakt kundeservicen vår.            
Send inn



Takk!

                    Tilbakemeldinga di hjelper oss med å forbetre nettsida vår.                



Beklagar! Vi har problem med systema våre.

                        Tilbakemeldinga di blei ikkje send.                        Prøv ein gong til eller prøv igjen seinare. Du kan også                        
                            sjekke driftsmeldingane våre for meir informasjon.
                    





                    Last inn sida på nytt                









