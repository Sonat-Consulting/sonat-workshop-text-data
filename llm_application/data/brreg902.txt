



Registrere et enkeltpersonforetak

Sist oppdatert: 26. januar 2023.





Enkeltpersonforetak må bli registrert i Enhetsregisteret for å få et organisasjonsnummer.







Registrer enkeltpersonforetak
Samordnet registermelding














Registrer enkeltpersonforetak
Samordnet registermelding








Hvis du driver med kjøp og salg av varer, skal drive som statsautorisert regnskapsfører eller revisor, har flere enn fem ansatte eller skal foreta pant i varelager, må du registrere deg i Foretaksregisteret.
Registrering i Enhetsregisteret er gratis.
Registrering i Foretaksregisteret er gebyrbelagt.
Du må som hovedregel være myndig (18 år) for å kunne opprette et enkeltpersonforetak. Du behøver ikke å være bosatt i Norge, men foretaket må ha norsk forretningsadresse.
 







 
                                Vedleggskrav                            



Ved registrering av et enkeltpersonforetak er det i utgangspunktet ikke krav til at du må legge ved dokumenter.










 
                                Navn på foretak                            



Navnet på enkeltpersonforetaket skal inneholde etternavn på innehaver. Du må benytte etternavnet som er registrert i Folkeregisteret.
Du kan lese mer om valg av navn og hvilke hensyn du må ta på siden Hvordan velger jeg navn på selskapet mitt?










 
                                Mindreårig innehaver                            



Utgangspunktet er at du må være fylt 18 år for å kunne drive næringsaktivitet og registrere et enkeltpersonforetak. Er du ikke fylt 18 år kan du allikevel drive næringsaktivitet hvis

du er fylt 15 år, og
din verge gir deg tillatelse, og
statsforvalter godkjenner tillatelsen

Næringsaktivitet som er arvet
Hvis en mindreårig overtar en virksomhet ved arv, kan vergen, med samtykke fra statsforvalter, drive virksomheten på vegne av den mindreårige.
Vedleggskrav ved registrering

kopi av samtykke fra statsforvalter











 
                                D-nummer/ID-kontroll                            



Hvis du skal bli registrert i en rolle, som for eksempel innehaver eller daglig leder og ikke har fødselsnummer eller d-nummer fra før, kan du søke om dette samtidig som du sender inn Samordnet registermelding.
Du må sende inn Søknad om d-nummer, BR1015B, per post sammen med bekreftet kopi av legitimasjonsdokument og Forenklet registermelding enkeltpersonforetak med vedlegg.
Veiledning til utfylling finner du i søknadsskjema.
Endring i krav fra 10. juni 2020
Personer med d-nummer som skal registreres som innehaver av enkeltpersonforetak må møte på skattekontoret for ID-kontroll før registrering.
Dette gjelder både personer som har d-nummer fra før og personer som skal søke om d-nummer i forbindelse med registreringen.
Mer informasjon om d-nummer og ID-kontroll finner du på Skatteetatens nettsider.










 
                                Aktivitetsbeskrivelse                            



Du må gi en så nøyaktig beskrivelse som mulig av den aktiviteten som drives i foretaket. Det er ikke nok å oppgi en generell beskrivelse. Du må derfor beskrive hva som eventuelt produseres/selges eller hvilke tjenester/aktiviteter som utføres.
Her ser du eksempler på hvor detaljert beskrivelsen må være:

Jordbruk: Dyrking av korn. Melkeproduksjon på storfe.
Transport: Godstransport på vei. Drosjebiltransport.
Handel: Butikkhandel med dagligvarer. Nettbutikk med sportsutstyr.
Industri: Produksjon av musikkinstrumenter. Produksjon av møbler. Produksjon av gull og sølvvarer.
Bygg og anlegg: Grunnarbeid. Rørleggerarbeid. Malerarbeid.
Konsulentvirksomhet: Bedriftsrådgivning. Teknisk rådgiving innen oljesektor. Byggteknisk konsulentvirksomhet. Arkitektvirksomhet innen byggverk.

Hvis du driver aktivitet i flere bransjer, må du oppgi hver enkelt av dem i rekkefølge etter størrelsen på omsetning eller sysselsetning.
I skjemaet Samordnet registermelding må du bekrefte at opplysningene du gir om aktiviteten oppfyller kravene til næringsaktivitet.
Beskrivelse av aktiviteten danner grunnlag for foretakets næringskode. Her kan du lese mer om næringskoder.









Nyttige lenker






D-nummer




Gebyr for registrering og tinglysing




Enhetsregisterloven





Vergemålsloven





Foretaksnavneloven





Navnesøk








Fant du det du lette etter?

Velg din tilbakemelding

Ja
Nei






Så bra! Hva synes du om siden?
Det var dumt! Hva lette du etter?

Skriv kommentaren din her. Ikke legg inn personopplysninger.


Ikke skriv her, det er en robotfelle            

                Uff, her er det ikke plass til mer enn 255 tegn! Har du mer du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn et telefonnummer eller fødselsnummer. Ta bort dette fra kommentaren, og send inn. Vi vil bare ha din ærlige tilbakemelding om siden, vi kan ikke ta imot personopplysninger her.            

            Vi svarer ikke på denne kommentaren. Trenger du hjelp, kontakt kundeservicen vår.            
Send inn



Takk!

                    Tilbakemeldingen din hjelper oss med å forbedre nettsiden vår.                



Beklager! Vi har problemer med systemene våre.

                        Tilbakemeldingen din ble ikke sendt inn.                        Forsøk en gang til eller prøv igjen senere. Du kan også                        
                            sjekke driftsmeldingene våre for mer informasjon.
                    





                    Last inn siden på nytt                









