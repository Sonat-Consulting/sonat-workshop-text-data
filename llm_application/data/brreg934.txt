



Oppdraget vårt

Sist oppdatert: 13. februar 2023.





Vi sørger for orden og oversikt over opplysninger om økonomiske forhold, eierskap og ansvar i virksomheter.  

Brønnøysundregistrene er en etat underlagt Nærings- og fiskeridepartementet som forvalter registrene på oppdrag fra ni departementer. Hvert år får vi tildelingsbrev som er et sentralt styringsdokument fra departementet. Tildelingsbrevet gir oss samfunnsoppdrag og mål for perioden. Det skisserer opp økonomiske rammer og hvilke prioriteringer, resultatmål og rapporteringskrav vi har. Ut fra dette legger vi strategien vår.
Samfunnsoppdraget vårt i 2022
Vi skal bidra til økt verdiskaping gjennom å være en nasjonal registerfører og datakilde. Etaten skal forvalte registerdata på en måte som gir trygghet, orden og oversikt for næringslivet, frivillig sektor, innbyggere og offentlig sektor.
Det skal være naturlig å peke på Brønnøysundregistrene når nye relevante registre skal etableres. Våre data har stor verdi og må omsettes til forretningsmuligheter og merverdi for brukerne. Datadreven betyr å ta utgangspunkt i register- og næringslivsdata og utvikle merverdi.
Strategien vår er å være den foretrukne registerforvalteren og tilrettelegge for økt datadrevet utvikling.
Satsingsområdene våre er:

Data og tjenester med riktig kvalitet og god informasjonssikkerhet
Seriøsitet i samfunnet ved forebygging av arbeidslivskriminalitet og økonomisk kriminalitet
Digitalisering med ny tjenesteplattform
Sammenhengende tjenester med brukerne i sentrum
Verdiskaping, innovasjon og bærekraftig omstilling gjennom samarbeid i næringslivet og frivillig sektor
Fremtidig behov for riktig kompetanse og kapasitet


Visjonen vår er: For tillit og fornyelse av samfunnet

Bærekraft
FN har definert 17 bærekraftsmål. Vi har valgt de tre som vi har størst mulighet til å påvirke:
Bærekraftsmål 8: Anstendig arbeid og økonomisk vekst

Brønnøysundregistrene skal ha et godt arbeidsmiljø med likestilling og mangfold. Vi har nulltoleranse for diskriminering på bakgrunn av etnisitet, seksuell legning, kjønnsidentitet, religion, funksjonsnedsettelse eller redusert arbeidskapasitet.
Gjennom å tilgjengeliggjøre informasjon om norske virksomheter, bidrar vi til å tilrettelegge for anstendige arbeidsforhold, forhindre svindel, og slik bekjempe arbeidskriminalitet og økonomisk kriminalitet.
Gjennom å tilgjengeliggjøre bærekraftsdata, bidrar vi til å synliggjøre virksomhetenes bærekraftsinnsats, og slik gjøre bærekraftsrapportering til et konkurransefortrinn.

Bærekraftsmål 13: Stoppe klimaendringene

Brønnøysundregistrene skal redusere utslipp og annen miljøbelastning som vår virksomhet bidrar til. For eksempel gjennom valg av transportmiddel, valg av teknologiløsninger, digitalisering, energieffektivisering, innkjøpsrutiner og krav til leverandører.

Bærekraftsmål 17: Samarbeid for målene

Brønnøysundregistrene skal bidra til å få offentlig, frivillig og privat sektor til å spille på lag for å få fart på det grønne skiftet.
Vi skal innovere, utvikle og dele teknologi, bygge kapasitet og etablere solide samarbeidsarenaer for en bærekraftig utvikling.

Bærekraftspolicyen er forankret i virksomhetsstrategien og blir realisert gjennom en tilhørende handlingsplan.
Årsrapport
Årsrapporten leveres til Nærings- og fiskeridepartementet hvert år og gir et samlet bilde av Brønnøysundregistrenes aktiviteter og økonomi. Vi rapporterer på målene departementet satte for oss i tildelingsbrevet.
Brukerundersøkelser
Vi jobber systematisk med å forbedre oss, og vi måler fortløpende hvordan vi lykkes med våre mål og strategier. Blant annet gjennomfører vi årlige brukerundersøkelser for å få kunnskap om hva brukerne synes.
 




Nyttige lenker

Årsrapport 2021 (PDF)




Årsrapport 2020 (PDF)







Fant du det du lette etter?

Velg din tilbakemelding

Ja
Nei






Så bra! Hva synes du om siden?
Det var dumt! Hva lette du etter?

Skriv kommentaren din her. Ikke legg inn personopplysninger.


Ikke skriv her, det er en robotfelle            

                Uff, her er det ikke plass til mer enn 255 tegn! Har du mer du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn et telefonnummer eller fødselsnummer. Ta bort dette fra kommentaren, og send inn. Vi vil bare ha din ærlige tilbakemelding om siden, vi kan ikke ta imot personopplysninger her.            

            Vi svarer ikke på denne kommentaren. Trenger du hjelp, kontakt kundeservicen vår.            
Send inn



Takk!

                    Tilbakemeldingen din hjelper oss med å forbedre nettsiden vår.                



Beklager! Vi har problemer med systemene våre.

                        Tilbakemeldingen din ble ikke sendt inn.                        Forsøk en gang til eller prøv igjen senere. Du kan også                        
                            sjekke driftsmeldingene våre for mer informasjon.
                    





                    Last inn siden på nytt                









