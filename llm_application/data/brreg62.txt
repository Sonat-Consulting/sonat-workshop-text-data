



Om Enhetsregisteret

Sist oppdatert: 29. september 2020.





Enhetsregisteret er en viktig nasjonal felleskomponent som samler inn, tar vare på og tilgjengeliggjør grunndata om virksomheter.

Hovedoppgave
Enhetsregisteret skal fremme effektiv utnyttelse og samordning av offentlige opplysninger om ulike typer virksomheter. Registeret er et sentralt grunndataregister, som registrerer basisopplysninger om virksomheter, slik at de slipper å melde de samme opplysningene til flere. Opplysningene kalles grunndata og brukes i stor skala på tvers i forvaltningen og blant private aktører. Slik bidrar Enhetsregisteret med forenkling både for virksomhetene og offentlig forvaltning.
Hva registreres?
Enhetsregisteret tildeler et ni-sifret organisasjonsnummer til alle som blir registrert. Slik får hver enkelt virksomhet en unik identifikator som kan gjenbrukes av alle og som gjør utveksling av opplysninger enklere.
Grunndataene i registeret kan beskrives som sentrale basisopplysninger som brukes av mange, som for eksempel navn, adresse, organisasjonsform, aktivitet/bransje og roller. Enhetsregisteret inneholder grunndata om ulike typer virksomheter; enkeltpersonforetak, selskap, foreninger, kommuner, sameier med flere. Registrering i Enhetsregisteret er et vilkår for registrering i mange andre registre, som Merverdiavgiftsregisteret, Foretaksregisteret, NAV Aa-registeret, Stiftelsesregisteret, SSBs Bedrifts- og foretaksregister og Konkursregisteret. I tillegg registrerer mange virksomheter seg frivillig.
Alle opplysningene i Enhetsregisteret er offentlige, med unntak av fødselsnummer og D-nummer, og registreringen er gratis.
Hvordan brukes informasjonen i Enhetsregisteret?
Mange er avhengige av opplysningene som finnes i Enhetsregisteret. De brukes på tvers i forvaltningen og ellers i samfunnet, både kommersielt og ellers.
Organisasjonsnummer er en unik indentifisering som gjør gjenbruk og utveksling av opplysninger enkelt. Vi avgir data på ulike måter, blant annet i sanntid, i tjenester for åpne data, samtidig som vi leverer daglige endringer i Enhetsregisteret til en rekke aktører både i offentlig forvaltning og privat sektor. Registrerte roller i Enhetsregisteret er selve grunnlaget for rettigheter og roller i Altinn.
Som nasjonal felleskomponent bidrar også Enhetsregisteret med grunnleggende opplysninger som gjenbrukes i forvaltningen ved etablering og drift av digitale tjenester.
Historien bak etableringen
Enhetsregisteret ble åpnet i 1995, og var et av de viktigste effektiviseringstiltakene i forvaltningen på den tiden. Grunndata fra flere sentrale registre ble samlet, og det ble etablert en felles identifikator; organisasjonsnummer. Istedenfor at hver offentlig etat sender ut hvert sitt skjema til virksomhetene, sørger Enhetsregisteret for at opplysningene kan hentes fra ett sted.
 




Nyttige lenker

Informasjon om våre produkter




Registrene våre




Om organisasjonsnummeret







Fant du det du lette etter?

Velg din tilbakemelding

Ja
Nei






Så bra! Hva synes du om siden?
Det var dumt! Hva lette du etter?

Skriv kommentaren din her. Ikke legg inn personopplysninger.


Ikke skriv her, det er en robotfelle            

                Uff, her er det ikke plass til mer enn 255 tegn! Har du mer du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn et telefonnummer eller fødselsnummer. Ta bort dette fra kommentaren, og send inn. Vi vil bare ha din ærlige tilbakemelding om siden, vi kan ikke ta imot personopplysninger her.            

            Vi svarer ikke på denne kommentaren. Trenger du hjelp, kontakt kundeservicen vår.            
Send inn



Takk!

                    Tilbakemeldingen din hjelper oss med å forbedre nettsiden vår.                



Beklager! Vi har problemer med systemene våre.

                        Tilbakemeldingen din ble ikke sendt inn.                        Forsøk en gang til eller prøv igjen senere. Du kan også                        
                            sjekke driftsmeldingene våre for mer informasjon.
                    





                    Last inn siden på nytt                









