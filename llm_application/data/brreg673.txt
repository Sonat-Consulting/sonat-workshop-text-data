



Generalforsamling i allmennaksjeselskap

Sist oppdatert: 18. august 2022.





Alle allmennaksjeselskap har plikt til å ha minst ei generalforsamling i året.

Generalforsamlinga utgjer den øvste myndigheita i selskapet. Selskapet sine aksjonærar har møte- og stemmerett på generalforsamlinga, enten sjølv eller gjennom fullmektig. Styreleiar, dagleg leiar og leiaren for bedriftsforsamlinga skal også vere til stade på generalforsamlinga, andre styremedlemmer og medlemmer av bedriftsforsamlinga har møterett, men ikkje møteplikt. Desse har talerett på generalforsamlinga, men ikkje stemmerett.
Generalforsamlinga kan haldast ved at aksjeeigarane møtast fysisk, eller ved at alle eller nokre av dei deltar ved hjelp av elektroniske hjelpemidlar.
Generalforsamlinga må finne stad innan seks månader etter utgangen av kvart rekneskapsår. Dette er den ordinære generalforsamlinga. Alle andre generalforsamlingar blir rekna som ekstraordinære.
På den ordinære generalforsamlinga skal blant anna årsrekneskapen, årsmeldinga og utdeling av utbytte godkjennast. I tillegg skal andre saker som etter lov, eller ifølge vedtektene, høyrer inn under generalforsamlinga bli behandla.
Ekstraordinær generalforsamling
Styret, bedriftsforsamlinga eller leiaren for bedriftsforsamlinga kan kalle inn til ekstraordinær generalforsamling ved behov. Allmennaksjelova inneheld også reglar om at revisor eller aksjonær kan krevje at styret kallar inn til ekstraordinær generalforsamling. Allmennaksjelova regulerer korleis ekstraordinær generalforsamling skal gjennomførast og kva saker som kan eller skal behandlast.
Generalforsamlingsprotokoll
Det skal alltid bli oppretta protokoll fra generalforsamlinga. Generalforsamlingsprotokollen er ein særleg viktig dokumentasjon av selskapet sin situasjon og disposisjonar. Han må derfor oppfylle ein del formelle krav til innhald og signering.
 







 
                                Kva skal generalforsamlingsprotokollen innehalde?                            



Protokollen frå ordinær eller ekstraordinær generalforsamling skal innehalde informasjon om

kva selskap som held generalforsamlinga
dato og stad for generalforsamlinga
kor mange aksjar som var representerte
godkjenning av innkallinga
sakene som har vore til behandling/vedtak som er gjort

Protokollen skal signerast av møteleiaren og minst ein annan person, vald av generalforsamlinga blant dei som er til stade.











Fann du det du leita etter?

Vel tilbakemeldinga di

Ja
Nei






Så bra! Kva synst du om sida?
Det var dumt! Kva leita du etter?

Skriv kommentaren din her. Ikkje legg inn personopplysningar.


Ikkje skriv her, det er ei robotfelle            

                Uff, her er det ikkje plass til meir enn 255 teikn! Har du meir du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn eit telefonnummer eller fødselsnummer. Ta bort dette frå kommentaren og send inn. Vi vil berre ha den ærlege meininga di om sida, vi kan ikkje ta i mot personopplysningar her.            

            Vi svarer ikkje på denne kommentaren. Treng du hjelp, kontakt kundeservicen vår.            
Send inn



Takk!

                    Tilbakemeldinga di hjelper oss med å forbetre nettsida vår.                



Beklagar! Vi har problem med systema våre.

                        Tilbakemeldinga di blei ikkje send.                        Prøv ein gong til eller prøv igjen seinare. Du kan også                        
                            sjekke driftsmeldingane våre for meir informasjon.
                    





                    Last inn sida på nytt                









