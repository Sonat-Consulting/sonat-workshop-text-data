



Enklere deling av tilsynsdata med Tilda

Sist oppdatert: 14. september 2021.





Tilda er en datadelingstjeneste fra Brønnøysundregistrene tilrettelagt for de rundt 80 tilsynsmyndighetene i Norge og utvalgte fagsystemleverandører.

Tjenesten kobler tilsyns-Norge bedre sammen og gir god informasjonsflyt mellom tilsynene, der målet er koordinerte, effektive og mer målrettede tilsyn.
Informasjon i sanntid direkte fra datakildene
Tilda gjør tilsynsinformasjon tilgjengelig i digitalt, maskinlesbart format, slik at det er raskt og enkelt å få oversikt over hva andre tilsyn har gjennomført og planlagt av tilsynsaktiviteter. Tilda henter data fra de respektive tilsynsmyndigheters fagsystem og ulike registre via et felles standard grensesnitt.
Hva er fordelene med Tilda?

norske tilsynsmyndigheter får tilgang på informasjon om andres tilsynsvirksomhet
tilsynene blir effektive og målrettede
forhindrer at de private virksomhetene opplever tilsyn som en unødig belastning
informasjonen vises i sanntid, dermed kan tilsyn koordineres

 







 
                                Hvem står bak tjenesten?                            



Tilda er utviklet i samarbeid mellom ulike tilsynsmyndigheter og Brønnøysundregistrene, med støtte fra Digitaliseringsdirektoratet. Arbeidstilsynet har ledet innledende prosjekt og Brønnøysundregistrene har forvaltningsansvaret for tjenesten.










 
                                Hvem kan bruke tjenesten?                            



Alle norske tilsynsmyndigheter og utvalgte fagsystemleverandører kan bruke tjenesten.










 
                                Hvordan komme i gang?                            



Detaljert informasjon om tjenesten.
Har du spørsmål om Tilda, eller et ønske om å ta i bruk tjenesten, kontakt oss via kontaktskjema.
Har du tekniske spørsmål, se utviklingsguide for Tilda i Altinn.










 
                                Kontakt oss                            



Du kan kontakte oss via kontaktskjema.











