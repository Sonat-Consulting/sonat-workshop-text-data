



Fisjon ved kapitalnedsetting

Sist oppdatert: 6. november 2021.





Fisjon ved kapitalnedsetting skjer ved at eit overdragande selskap overfører deler av verksemda si til eitt eller fleire overtakande selskap.







Registrer fisjon
Samordna registermelding














Registrer fisjon
Samordna registermelding








Det overdragande selskapet består framleis etter delinga, med attverande del av verksemda.
Fisjon ved kapitalnedsetting melder du til Føretaksregisteret i to trinn. Desse to trinna er avgjerd om fisjon og gjennomføring. Når vi har godkjent meldingar som gjeld fisjon, sender vi tilbakemelding og firmaattest i posten.
 







 
                                Avgjerd om fisjon                            



Når du melder fisjon elektronisk i Samordna registermelding, er det eitt felles skjema for alle selskapa i fisjonen. Om du bruker det gamle papirskjemaet, må du sende inn avgjerd om fisjon for alle selskapa som deltar i fisjonen. Overtakande selskap som blir stifta ved fisjon skal ikkje sende inn melding før etter at kreditorfristen har gått ut.
Frå selskapa som deltar i fisjonen har avgjort å godkjenne fisjonsplanen, har du ein månads frist til å melde avgjerd om fisjon til Føretaksregisteret. Dersom det er fleire partar i fisjonen, vert fristen rekna frå det siste selskapet har godkjent fisjonsplanen.
Dersom meldinga ikkje blir send til Føretaksregisteret innan fristen, fell avgjerda bort.
Følgande dokument må leggast ved meldinga
Overdragande selskap skal legge ved

protokoll frå generalforsamlinga som har godkjent fisjonsplanen

Eventuelle eksisterande overtakande selskap skal legge ved

protokoll frå generalforsamlinga som har godkjent fisjonsplanen, eventuelt styreprotokollen dersom styret har godkjent fisjonsplanen etter styrefullmakt











 
                                Gjennomføring                            



Du kan melde gjennomføring av fisjonen etter at du har meldt avgjerd om fisjon og at kreditorfristen på seks veker har gått ut. Både overdragande selskap og dei overtakande selskapa må melde gjennomføring av fisjon.
Følgande dokument må leggast ved meldingane
Overdragande selskap skal legge ved

vedtekter

Eventuelle eksisterande overtakande selskap skal legge ved

protokoll frå generalforsamling som viser vedtak om kapitalauke (protokollen frå styremøte dersom styret bruker fullmakt)
vedtekter
utgreiing om tingsinnskotet, stadfesta av revisor

Dersom selskapet i staden bruker eigne aksjar som vederlag til aksjeeigarane i overdragande selskap, må det gå fram at eigne aksjar blir brukt til utdeling.
Eventuelle overtakande selskap som blir stifta ved fisjon skal legge ved

stiftelsesdokument
vedtekter
utgreiing om tingsinnskot, stadfesta av revisor





Ønsker du meir informasjon om fisjon ved kapitalnedsetting, sjå aksjelova § 14-2.
 




Nyttige lenker

Aksjelova








Fann du det du leita etter?

Vel tilbakemeldinga di

Ja
Nei






Så bra! Kva synst du om sida?
Det var dumt! Kva leita du etter?

Skriv kommentaren din her. Ikkje legg inn personopplysningar.


Ikkje skriv her, det er ei robotfelle            

                Uff, her er det ikkje plass til meir enn 255 teikn! Har du meir du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn eit telefonnummer eller fødselsnummer. Ta bort dette frå kommentaren og send inn. Vi vil berre ha den ærlege meininga di om sida, vi kan ikkje ta i mot personopplysningar her.            

            Vi svarer ikkje på denne kommentaren. Treng du hjelp, kontakt kundeservicen vår.            
Send inn



Takk!

                    Tilbakemeldinga di hjelper oss med å forbetre nettsida vår.                



Beklagar! Vi har problem med systema våre.

                        Tilbakemeldinga di blei ikkje send.                        Prøv ein gong til eller prøv igjen seinare. Du kan også                        
                            sjekke driftsmeldingane våre for meir informasjon.
                    





                    Last inn sida på nytt                









