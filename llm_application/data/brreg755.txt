



Kan alle få et organisasjonsnummer?

Sist oppdatert: 5. oktober 2022.





Alle lag og foreninger som blir registrert hos oss får et organisasjonsnummer. Det er registreringsplikt i Enhetsregisteret hvis foreningen har ansatte, skal betale merverdiavgift eller skal registreres i Foretaksregisteret eller Frivillighetsregisteret.
Mange foreninger har ikke plikt til å bli registrert
De kan likevel registrere seg frivillig i Enhetsregisteret. Mange velger å gjøre dette fordi banker ofte krever et organisasjonsnummer for å opprette bankkonto.
Når du skal registrere et lag eller en forening, må du sende inn Samordnet registermelding.
Registrering i Enhetsregisteret er gratis.
 
 







 
                                FAU/Foreldreutvalg                            



Hvis dere har opprettet et foreldreutvalg og ønsker å registrere dette for å få et organisasjonsnummer, må dere stifte en forening.
Nærmere regler for hvordan FAU kan bli registrert som en forening finner du her.










 
                                Russebuss                            



Hvis dere eier eller disponerer russebuss eller russebil sammen, kan dere registrere den som et sameie.
Før bussen eller bilen kan registreres, må de av dere som eier eller disponerer bussen bli enige om hvordan dere vil organisere aktiviteten av denne.
Hvilken organisasjonsform bør dere velge?
De fleste russebusser og russebiler er eid eller leid av flere sammen. Hvis du og noen andre har kjøpt en buss eller bil i lag, har dere et tingsrettslig sameie. Kravet til tingsrettslig sameie er at det er to eller flere eiere, og at eierforholdet kan settes opp i prosent eller brøk. Har dere gått sammen om å leie bilen eller bussen, kan dette også være et sameie, fordi dere er sammen om å bruke den.
Hva innebærer det å være et sameie?
Å være en del av et sameie innebærer enkelte forpliktelser. Sameiet er ikke ansvarlig for utgiftene sine, men dere som bruker eller eier er personlig ansvarlig for alle utgifter. Det vanlige er at dere deler på utgiftene, ut fra hvor stor del hver enkelt eier eller bruker. Tjener dere penger på bussen, for eksempel når dere selger den, kan disse utbetales til dere som sameiere.
Hvordan kan dere registrere sameiet?
Dere kan registrere sameiet ved å fylle ut og sende inn Samordnet registermelding. Dere må da legge ved dokumentasjon på at dere er et sameie. Dette kan være en sameieavtale hvor det står hva dere bruker eller eier sammen, navnet på sameierne, sameierbrøk og ansvarsforholdet. Skal dere ha et styre, må avtalen også vise hvilke regler som gjelder for valg av styre og hvilken myndighet styret har. Alle eierne, eller de som skal bruke bussen eller bilen, må skrive under avtalen.
Forening
Velger dere i stedet den organisasjonsformen som heter forening, er det viktig å være klar over at det ikke er russebussen eller russebilen som blir registrert, men driften av den. Organisasjonsformen passer derfor svært sjelden for russebusser og russebiler. Vi anbefaler derfor sameie.










 
                                Båtlag, grunneierlag, veilag mv.                            



Skal du registrere aktiviteter som du i fellesskap med noen andre har opprettet for å ivareta private interesser? Eksempel på slike interesser kan være drift og vedlikehold av vann-, vei-, garasje-, kloakk-, båt-, brygge- og grunneierlag.
For å kunne bli registrert, er det et krav at ditt lag er definert som en organisasjonsform, og at reglene som gjelder denne er fulgt.
Mer om registrering av båtlag, grunneierlag mv.









Nyttige lenker

Enhetsregisterloven








Fant du det du lette etter?

Velg din tilbakemelding

Ja
Nei






Så bra! Hva synes du om siden?
Det var dumt! Hva lette du etter?

Skriv kommentaren din her. Ikke legg inn personopplysninger.


Ikke skriv her, det er en robotfelle            

                Uff, her er det ikke plass til mer enn 255 tegn! Har du mer du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn et telefonnummer eller fødselsnummer. Ta bort dette fra kommentaren, og send inn. Vi vil bare ha din ærlige tilbakemelding om siden, vi kan ikke ta imot personopplysninger her.            

            Vi svarer ikke på denne kommentaren. Trenger du hjelp, kontakt kundeservicen vår.            
Send inn



Takk!

                    Tilbakemeldingen din hjelper oss med å forbedre nettsiden vår.                



Beklager! Vi har problemer med systemene våre.

                        Tilbakemeldingen din ble ikke sendt inn.                        Forsøk en gang til eller prøv igjen senere. Du kan også                        
                            sjekke driftsmeldingene våre for mer informasjon.
                    





                    Last inn siden på nytt                









