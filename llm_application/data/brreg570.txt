



Roller i samvirkeforetak

Sist oppdatert: 12. april 2022.





Pliktige roller i et samvirkeforetak er medlemmer, styre og daglig leder.

Foretaket skal i utgangspunktet også ha daglig leder. Regnskapsfører, signatur og prokura er roller du kan velge å registrere. Selskapet har betinget revisorplikt. Dette kan du lese mer om under revisor.
Årsmøtet er øverste myndighet i et samvirkeforetak.
 







 
                                Daglig leder                            



Et samvirkeforetak skal som hovedregel ha daglig leder. Hvis foretaket ikke skal ha daglig leder, må dette fremgå av vedtektene.
Daglig leder skal være bosatt i Norge, eller være statsborger i og bosatt i en EU/EØS-stat, Storbritannia eller Nord-Irland.










 
                                Forretningsfører og kontaktperson                            



Et samvirkeforetak kan ha forretningsfører. Dette kan være en fysisk eller juridisk person. Eksempel på juridiske personer er aksjeselskap, allmennaksjeselskap og ansvarlig selskap.
Hvis foretaket har bestemt at de ikke skal ha daglig leder og heller ikke har forretningsfører, kan de oppgi kontaktperson.
 










 
                                Styre                            



Som hovedregel skal styret bestå av minst tre medlemmer. Styret skal ha en leder. Årsmøtet velger styre.
Samvirkeforetaket kan bestemme at styret skal ha to medlemmer, men da må de velge minst ett varamedlem. Dette må fremgå av vedtektene.
Minst halvparten av styrets medlemmer skal være bosatt i Norge, eller være statsborger i og bosatt i en EU/EØS-stat, Storbritannia eller Nord-Irland.
Styret er ansvarlig for drift og organisering av samvirkeforetaket.










 
                                Revisor                            



Et samvirkeforetak blir regnskapspliktig når inntektene overstiger 2 millioner, og får plikt til å ha revisor når minst ett av de følgende punktene er oppfylt:

Driftsinntektene overstiger 6 millioner kroner
Balansesummen er 23 millioner kroner eller mer
Gjennomsnittlig antall ansatte tilsvarer ti årsverk eller mer

Revisor velges av årsmøte.
Revisor må bekrefte at han påtar seg oppdraget.
Trenger du mer informasjon, se revisorloven § 2-1.










 
                                Regnskapsfører                            



Et samvirkeforetak kan velge om de skal ha regnskapsfører. Hvis foretaket benytter regnskapsfører, skal dette registreres i Enhetsregisteret.
Det er bare mulig å registrere autoriserte regnskapsførere som er registrert i Regnskapsførerregisteret.
Regnskapsfører må bekrefte at han påtar seg oppdraget.










 
                                Medlemmer                            



Et samvirkeforetak må alltid ha minst to medlemmer. Opplysninger om medlemmer skal ikke registreres hos oss.










 
                                Signatur                            



Signatur er en fullmakt til å opptre og underskrive på vegne av enheten i alle sammenhenger.
Hvis ikke annet er bestemt i vedtektene, er det foretakets styre som har signatur i fellesskap. Styret kan tildele signaturretten til et utvalg styremedlemmer, til daglig leder eller navngitte ansatte.
Signaturrett kan tilbakekalles når som helst.










 
                                Prokura                            



Prokura er en fullmakt til å opptre og underskrive på vegne av enheten. Innehaveren av prokura kalles prokurist.
Prokura kan ikke brukes til å behefte eller selge foretakets faste eiendom.
En person som har prokura kan ikke overføre den til en annen person. Et samvirkeforetak kan gi prokura til en eller flere personer. Hvis det er flere, kan man velge om de skal ha fullmakt hver for seg, eller i fellesskap.
Prokura kan tilbakekalles når som helst.









Nyttige lenker

Samvirkeloven








Fant du det du lette etter?

Velg din tilbakemelding

Ja
Nei






Så bra! Hva synes du om siden?
Det var dumt! Hva lette du etter?

Skriv kommentaren din her. Ikke legg inn personopplysninger.


Ikke skriv her, det er en robotfelle            

                Uff, her er det ikke plass til mer enn 255 tegn! Har du mer du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn et telefonnummer eller fødselsnummer. Ta bort dette fra kommentaren, og send inn. Vi vil bare ha din ærlige tilbakemelding om siden, vi kan ikke ta imot personopplysninger her.            

            Vi svarer ikke på denne kommentaren. Trenger du hjelp, kontakt kundeservicen vår.            
Send inn



Takk!

                    Tilbakemeldingen din hjelper oss med å forbedre nettsiden vår.                



Beklager! Vi har problemer med systemene våre.

                        Tilbakemeldingen din ble ikke sendt inn.                        Forsøk en gang til eller prøv igjen senere. Du kan også                        
                            sjekke driftsmeldingene våre for mer informasjon.
                    





                    Last inn siden på nytt                









