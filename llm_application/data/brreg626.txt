



Generalforsamling i aksjeselskap

Sist oppdatert: 4. juli 2022.





Alle aksjeselskap har plikt til å ha minst ei generalforsamling i året.

Generalforsamlinga utgjer den øvste myndigheita i selskapet. Det er aksjonærane i selskapet som har møte- og røysterett på generalforsamlinga. Aksjeeigarane kan møtast fysisk eller delta på generalforsamlinga ved hjelp av elektroniske hjelpemiddel.
Generalforsamlinga må haldast innan seks månader etter utgangen av kvart rekneskapsår. Dette er den ordinære generalforsamlinga. Alle andre generalforsamlingar kallast ekstraordinære.
På den ordinære generalforsamlinga skal blant anna årsrekneskapen, årsmeldinga og utdeling av utbyte godkjennast. I tillegg skal det behandlast andre saker som etter lov, eller i følge vedtektene, høyrer inn under generalforsamling.
Ekstraordinær generalforsamling
Styret kan kalle inn til ekstraordinær generalforsamling ved behov. Aksjeloven inneheld også reglar om at revisor eller aksjonær kan kreve at styret innkaller til ekstraordinær generalforsamling. Aksjeloven regulerer korleis ekstraordinær generalforsamling skal gjennomførast og kva saker som kan eller skal behandlast.
Forenkla generalforsamling
Om ingen aksjeeigar motset seg det, kan ei sak bli behandla på generalforsamlinga etter reglane i aksjeloven § 5-7 om forenkla generalforsamling. Når generalforsamlinga blir halden etter reglane om forenklet behandling skal

alle aksjeeigarar bli gitt høve til å delta i behandling av saka på ein eigna måte
styremedlemmene, og eventuelt dagleg leiar og revisor, ha høve til å uttale seg om saker som er til behandling

Om ein aksjeeigar, ein styremedlem, dagleg leiar eller revisor krev det, skal sak behandlast av generalforsamlinga i ordinært møte.
Generalforsamlingsprotokoll
Same korleis generalforsamlingen blir halden, skal det skrivast protokoll. Generalforsamlingsprotokollen er ein særleg viktig dokumentasjon av situasjonen og disposisjonane til selskapet. Han må derfor oppfylle ein del formelle krav til innhald og signering.
 







 
                                Kva skal generalforsamlingsprotokollen innehalde?                            



Generalforsamlingsprotokollen frå ordinær eller ekstraordinær generalforsamling, skal innehalde informasjon om

kva selskap som held generalforsamling
dato og stad for generalforsamlinga
kor mange aksjar som var representerte
godkjenning av innkallinga
sakene som har vore til behandling/vedtak som er gjort

Protokollen skal signerast av møteleiaren og minst ein annan person, vald av generalforsamlinga blant dei som er til stades.
Dersom det er halden forenkla generalforsamling, skal protokollen innehalde

opplysning om kva selskap som held generalforsamling
dato
oversikt over kva aksjeeigarar som deltok i behandlinga av saka
oversikt over sakene som har vore til behandling/vedtak som er gjort
vedtak om at møtet er halde etter aksjeloven § 5-7
signatur frå den som er styret sin leiar på signeringstidspunktet, eller av den som generalforsamlinga peikar ut

Protokollen skal sendast til alle aksjeeigarar.
 









Nyttige lenker

Aksjeloven








Fann du det du leita etter?

Vel tilbakemeldinga di

Ja
Nei






Så bra! Kva synst du om sida?
Det var dumt! Kva leita du etter?

Skriv kommentaren din her. Ikkje legg inn personopplysningar.


Ikkje skriv her, det er ei robotfelle            

                Uff, her er det ikkje plass til meir enn 255 teikn! Har du meir du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn eit telefonnummer eller fødselsnummer. Ta bort dette frå kommentaren og send inn. Vi vil berre ha den ærlege meininga di om sida, vi kan ikkje ta i mot personopplysningar her.            

            Vi svarer ikkje på denne kommentaren. Treng du hjelp, kontakt kundeservicen vår.            
Send inn



Takk!

                    Tilbakemeldinga di hjelper oss med å forbetre nettsida vår.                



Beklagar! Vi har problem med systema våre.

                        Tilbakemeldinga di blei ikkje send.                        Prøv ein gong til eller prøv igjen seinare. Du kan også                        
                            sjekke driftsmeldingane våre for meir informasjon.
                    





                    Last inn sida på nytt                









