



Roller i bustadbyggelag

Sist oppdatert: 9. mars 2022.





Pliktige roller i eit bustadbyggelag er dagleg leiar, styre og revisor.

Rekneskapsførar, signatur og prokura er roller du kan velje å registrere.
 







 
                                Styre                            



Eit bustadbyggelag skal ha eit styre som består av leiar og minst to styremedlemmer. Det skal i tillegg bli valt minst ein varamedlem. Generalforsamlinga vel styret men det kan fastsettast i vedtektene at valretten skal overførast til andre. Meir enn halvparten av styremedlemmene må likevel veljast av generalforsamlinga, dersom ikkje valretten er overført til vedtektsfesta lagsorgan. Valretten kan ikkje overførast til styret eller til ein styremedlem.
Styret vel sjølv sin leiar om ikkje generalforsamlinga har vald han. Dagleg leiar kan ikkje vere styreleiar, men kan bli vald til medlem av styret.
Når du skal registrere styre, må du legge ved

protokoll frå generalforsamlinga som viser valet

Nye styremedlemmer må signere Samordna registermelding, eller legge ved erklæring om at dei tar på seg vervet.
Kjønnsrepresentasjon i styret
Dersom bustadbyggelaget har fleire enn 1000 deleigarar på det tidspunktet valet skjer, skal begge kjønn vere representert når styret har to eller tre medlemmer. Begge kjønn skal vere representert med minst

to når styret har fire eller fem medlemmer
tre når styret har seks til åtte medlemmer
fire når styret har ni medlemmer
40 prosent dersom styret har fleire enn ni medlemmer

Reglane gjeld tilsvarande ved val av varamedlemmer. Styremedlemmer og varamedlemmer skal vurderast kvar for seg.
Når det skal veljast to eller fleire representantar for dei tilsette som styremedlemmer, skal begge kjønn vere representert. Det same gjeld for varamedlemmer til desse. Styremedlemmer og varamedlemmer blir vurderte kvar for seg.
Ver merksam på at dersom eitt av kjønna utgjer mindre enn 20 prosent av samla tal på tilsette i bustadbyggelaget på det tidspunktet valet skjer, gjeld ikkje reglane om kjønnsrepresentasjon blant dei tilsette sine styre- og varamedlemmer. De må da stadfeste at delen er under 20 prosent.










 
                                Revisor                            



Eit bustadbyggelag skal ha ein eller fleire statsautoriserte revisorar. Revisor må vere registrert eller statsautorisert. Revisor blir vald av generalforsamlinga og må stadfeste at han tar på seg oppdraget.
Når du skal registrere revisor, må du legge ved

protokoll frå generalforsamlinga som viser valet

Revisor må bekrefte i Samordna registermelding at han tar på seg oppdraget.










 
                                Rekneskapsførar                            



Bustadbyggelaget kan velje om dei skal ha rekneskapsførar. Om bustadbyggelaget skal ha rekneskapsførar, må du registrere dette hos oss.
Det er berre mogleg å registrere autoristerte rekneskapsførarar som er registrerte i Rekneskapsførarregisteret.
Rekneskapsførar må stadfeste at han tar på seg oppdraget.










 
                                Dagleg leiar                            



Eit bustadbyggelag har plikt til å ha dagleg leiar som er tilsett av styret.
Dagleg leiar skal alltid vere ein fysisk person som er 15 år eller eldre.










 
                                Signatur                            



Signatur er ei fullmakt til å opptre og underskrive på vegner av bustadbyggelaget i alle samanhengar.
Styret i fellesskap har i utgangspunktet signatur. Styret kan gi signatur til styremedlemmer, dagleg leiar eller namngitte tilsette, anten kvar for seg eller i fellesskap.
Om ikkje alle styremedemmene har signert i skjemaet, må du legge ved protokoll frå styremøtet som viser avgjersla om kven som skal ha signatur.










 
                                Prokura                            



Prokura er ei fullmakt til å opptre og underskrive på vegner av bustadbyggelaget i samband med den daglege drifta. Den som har prokura kan ikkje ta opp lån på vegner av eller selje bustadbyggelaget sin faste eigedom.
Styret kan gje prokura til ein eller fleire personar. Om det er fleire, må de oppgi om dei skal ha prokura kvar for seg eller i fellesskap. Avgrensingar ut over dette, som til dømes tidsmessige eller beløpsmessige, kan ikkje bli registrert.
Prokura kan tilbakekallast av styret kor tid som helst.









Nyttige lenker

Bustadbyggjelagslova








Fann du det du leita etter?

Vel tilbakemeldinga di

Ja
Nei






Så bra! Kva synst du om sida?
Det var dumt! Kva leita du etter?

Skriv kommentaren din her. Ikkje legg inn personopplysningar.


Ikkje skriv her, det er ei robotfelle            

                Uff, her er det ikkje plass til meir enn 255 teikn! Har du meir du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn eit telefonnummer eller fødselsnummer. Ta bort dette frå kommentaren og send inn. Vi vil berre ha den ærlege meininga di om sida, vi kan ikkje ta i mot personopplysningar her.            

            Vi svarer ikkje på denne kommentaren. Treng du hjelp, kontakt kundeservicen vår.            
Send inn



Takk!

                    Tilbakemeldinga di hjelper oss med å forbetre nettsida vår.                



Beklagar! Vi har problem med systema våre.

                        Tilbakemeldinga di blei ikkje send.                        Prøv ein gong til eller prøv igjen seinare. Du kan også                        
                            sjekke driftsmeldingane våre for meir informasjon.
                    





                    Last inn sida på nytt                









