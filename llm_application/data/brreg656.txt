



Auke av aksjekapital i eit allmennaksjeselskap

Sist oppdatert: 18. august 2022.





Aksjekapitalen i eit allmennaksjeselskap kan aukast ved nyteikning av aksjar eller ved at selskapet sine eigne midlar blir overførte frå fri eigenkapital, også kalla fondsemisjon.

Ei nyteikning av aksjar fører til at selskapet blir tilført ny kapital eller reduserer gjeldsbelastinga. Ein fondsemisjon inneber berre ein rekneskapsmessig ompostering frå fri eigenkapital til aksjekapital, og fører ikkje til at selskapet blir tilført ny kapital eller reduserer gjelda.
Styret fremmar forslag til generalforsamlinga
Første steg i ein kapitalauke er at styret må utarbeide eit forslag til generalforsamlinga om at kapitalen skal aukast med eit gitt beløp, og foreslå nødvendige vedtektsendringar. Styret foreslår også om kapitalen skal skaffast ved overføring av fondsmidlar, ved konvertering av gjeld eller om aksjonærane skal betale inn meir. Innbetalinga av meir aksjekapital kan vere i form av både pengar og eigedelar. Styret må ta stilling til om det skal skrivast ut nye aksjar eller om dei eksisterande aksjane skal få høgare pålydande verdi.
Generalforsamlinga vedtar kapitalauken
Det er generalforsamlinga som må vedta kapitalauken og nye vedtekter. Styret kan vedta kapitalauke dersom dei har fått fullmakt frå generalforsamlinga.
 







 
                                Kva skal avgjerda innehalde?                             



Ved nyteikning av aksjar skal avgjerda om kapitalauke minst gi opplysningar om

beløpet aksjekapitalen skal aukast med, eller øvre og nedre grense for auken
aksjane sin pålydande
beløpet som skal betalast for kvar aksje
kven som kan teikne dei nye aksjane
eventuelt om aksjane skal kunne teiknast ved innskot med andre eigedelar enn pengar eller ved motrekning

Ved fondsemisjon skal avgjerda om kapitalauke minst gi opplysningar om

beløpet aksjekapitalen skal aukast med
om auken skal gjennomførast ved auke av aksjane sin pålydande eller om det skal skrivast ut nye aksjar

I tillegg må det i begge tilfelle bli gitt informasjon knytt til teikningsfrist, oppgjer, utbytterett og utgifter.
Aksjekapitalen sin størrelse og verdi er alltid bestemt i selskapet sine vedtekter. Derfor må generalforsamlinga vedta vedtektsendring i forbindelse med kapitalauken.
Dersom aksjeinnskotsplikta skal kunne gjerast opp ved motrekning, det vil seie konvertering av gjeld, eller med tingsinnskot som er andre eigedelar enn penger, skal revisor utarbeide og underteikne ei eiga utgreiing for dette. Tidspunktet for verdsetting kan tidlegast vere fire veker før generalforsamlinga si avgjerd.




Registrering i Føretaksregisteret
Kapitalauken må meldast til Føretaksregisteret innan tre månader etter at teikningsfristen har gått ut, elles fell vedtaket bort.  Dersom kapitalauken skjer ved fondsemisjon, gjeld ikkje fristen.
 







 
                                Kva dokument må eg legge ved?                            



Dokument du alltid må legge ved er

protokoll frå generalforsamlinga som viser vedtak om kapitalauke og endring av vedtekter, eller protokoll frå styremøte dersom styret gjer bruk av fullmakt
vedtekter
erklæring frå revisor, finansinstitusjon, advokat eller rekneskapsførar som viser innbetaling av aksjeinnskotet dersom dette berre består av pengar

Ved tingsinnskot eller ved konvertering av gjeld, må du i tillegg legge ved

utgreiing som er utarbeidd og underskriven av revisor
erklæring frå revisor om innbetaling av aksjeinnskotet












Fann du det du leita etter?

Vel tilbakemeldinga di

Ja
Nei






Så bra! Kva synst du om sida?
Det var dumt! Kva leita du etter?

Skriv kommentaren din her. Ikkje legg inn personopplysningar.


Ikkje skriv her, det er ei robotfelle            

                Uff, her er det ikkje plass til meir enn 255 teikn! Har du meir du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn eit telefonnummer eller fødselsnummer. Ta bort dette frå kommentaren og send inn. Vi vil berre ha den ærlege meininga di om sida, vi kan ikkje ta i mot personopplysningar her.            

            Vi svarer ikkje på denne kommentaren. Treng du hjelp, kontakt kundeservicen vår.            
Send inn



Takk!

                    Tilbakemeldinga di hjelper oss med å forbetre nettsida vår.                



Beklagar! Vi har problem med systema våre.

                        Tilbakemeldinga di blei ikkje send.                        Prøv ein gong til eller prøv igjen seinare. Du kan også                        
                            sjekke driftsmeldingane våre for meir informasjon.
                    





                    Last inn sida på nytt                









