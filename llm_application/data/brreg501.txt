



Protokoll fra generalforsamling i boligbyggelag

Sist oppdatert: 9. mars 2022.





Boligbyggelaget skal skrive protokoll (referat) fra generalforsamlingen.

Generalforsamlingen er boligbyggelagets øverste organ. Det er andelseierne som har møte- og stemmerett her. Boligbyggelaget skal avholde ordinær generalforsamling innen utgangen av juni hvert år. Alle andre generalforsamlinger er ekstraordinære generalforsamlinger.
Hvilke opplysninger skal protokollen inneholde?
Protokollen skal minst inneholde opplysning om

hvilket boligbyggelag som avholder generalforsamlingen
tid og sted for generalforsamlingen
hvor mange andelseiere som var representert
generalforsamlingens godkjenning av innkallingen
vedtak som ble gjort på generalforsamlingen

Protokollen skal være underskrevet av møteleder og minst en annen person som var til stede.
 






