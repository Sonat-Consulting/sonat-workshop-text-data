



Roller i eit ansvarleg selskap

Sist oppdatert: 25. august 2022.





Pliktige roller i eit ansvarleg selskap er deltakarar.

Dersom selskapet ikkje skal ha styre, må det ha ein person i rolla som dagleg leiar, forretningsførar eller kontaktperson. Rekneskapsførar, styre, signatur og prokura er roller du kan velje å registrere. Selskapsmøtet er øvste myndigheit i eit ansvarleg selskap.
Selskapet har vilkårsbunden revisorplikt. Dette kan du lese meir om under revisor.
 
 







 
                                Deltakarar                            



Eit ansvarleg selskap må ha minst to deltakarar. Både fysiske (vanlege) og juridiske personar kan vere deltakarar. Døme på juridiske personar er aksjeselskap, allmennaksjeselskap, ansvarlege selskap og så vidare.
Berre selskapsdeltakarane har røysterett i selskapsmøtet, dersom ikkje anna går fram av selskapsavtalen.










 
                                Dagleg leiar, kontaktperson eller forretningsførar                            



Dersom selskapet ikkje har styre, må det ha dagleg leiar, kontaktperson eller forretningsførar. Selskapet kan i utgangspunktet berre registrere ei av desse rollene. Unntaket er dersom forretningsføraren er ein juridisk person. Då må selskapet i tillegg melde ein fysisk person som dagleg leiar eller kontaktperson.










 
                                Styre                            



Eit ansvarleg selskap kan velje om dei skal ha eit styre. Det er selskapsmøtet som vel styret.
Styremedlemmane må stadfeste at dei tek på seg vervet.










 
                                Revisor                            



Eit ansvarleg selskap har plikt til å ha revisor dersom minst eitt av dei følgande punkta er oppfylte:

Driftsinntektene overstig 6 millionar kroner.
Balansesummen som er 23 millionar kroner eller meir
Gjennomsnittleg tal på tilsette utgjer ti årsverk eller meir

Revisoren vert vald av selskapsmøtet.
Revisoren må stadfeste at han tek på seg oppdraget.
Treng du meir informasjon, sjå revisorlova § 2-1.










 
                                Rekneskapsførar                            



Eit ansvarleg selskap kan velje om dei skal ha rekneskapsførar.
Det er berre mogleg å registrere autoriserte rekneskapsførarar som er registrerte i Rekneskapsførarregisteret.
Rekneskapsføraren må stadfeste at han tek på seg oppdraget.










 
                                Signatur                            



Signatur er ei fullmakt til å opptre og skrive under på vegner av selskapet i alle samanhengar.
Deltakarane har i utgangspunktet signaturrett kvar for seg
Deltakarane kan avtale at berre ein deltakar skal ha signaturrett, eller at deltakarane skal ha signaturrett i fellesskap.
Dersom selskapet har eit styre, er det styremedlemmane i fellesskap som har signaturrett.
Treng du meir informasjon, sjå selskapslova § 2-21.










 
                                Prokura                            



Prokura er ei fullmakt til å opptre og underskrive på vegner av selskapet i samband med den daglege drifta
Ein kan ikkje bruke prokura til å hefte eller selje selskapet sin faste eigedom.
Deltakarane kan gi prokura til ein eller fleire personar. Dersom det er fleire, er det mogleg å gi dei prokura kvar for seg, eller i fellesskap.
Andre avgrensingar i utøvinga av prokuraretten, for eksempel tidsmessige eller beløpsmessige, kan ikkje registrerast.
Prokura kan kallast attende når som helst.




 Se eksempel på innhald i selskapmøteprotokoll (PDF)
 




Nyttige lenker

Selskapslova








Fann du det du leita etter?

Vel tilbakemeldinga di

Ja
Nei






Så bra! Kva synst du om sida?
Det var dumt! Kva leita du etter?

Skriv kommentaren din her. Ikkje legg inn personopplysningar.


Ikkje skriv her, det er ei robotfelle            

                Uff, her er det ikkje plass til meir enn 255 teikn! Har du meir du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn eit telefonnummer eller fødselsnummer. Ta bort dette frå kommentaren og send inn. Vi vil berre ha den ærlege meininga di om sida, vi kan ikkje ta i mot personopplysningar her.            

            Vi svarer ikkje på denne kommentaren. Treng du hjelp, kontakt kundeservicen vår.            
Send inn



Takk!

                    Tilbakemeldinga di hjelper oss med å forbetre nettsida vår.                



Beklagar! Vi har problem med systema våre.

                        Tilbakemeldinga di blei ikkje send.                        Prøv ein gong til eller prøv igjen seinare. Du kan også                        
                            sjekke driftsmeldingane våre for meir informasjon.
                    





                    Last inn sida på nytt                









