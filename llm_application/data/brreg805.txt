



Heftelser på person

Sist oppdatert: 21. november 2022.





Vi gir deg en oversikt som viser hvilke heftelser som er registrert på deg hos oss.

I nettbutikken vår kan du bestille en panteattest på fødselsnummer som viser hvilke heftelser som er registrert på deg, bortsett fra opplysninger om intet til utlegg (ingen verdier å ta pant i) og utleggstrekk (trekk i lønn/trygd). Under vil du finne informasjon om heftelser som kan registreres på en person hos oss.
 







 
                                Salgspant i motorvogn                            



Når det er registrert en salgspant i motorvogn, vil det si at for eksempel banken har tatt sikkerhet i bilen for lånet de har gitt kjøper. For å finne ut om det er registrert salgspant, kan du søke på Heftelser i motorvogn.










 
                                Leasingavtale                            



Når du inngår en leasingavtale på en bil, vil det si at du inngår en avtale om langtidsleie av bilen. Fordi leasing ligner mer på et salgspantkjøp eller et kredittkjøp, enn en leieavtale, gjelder samme regler som for salgspant også for leasing.










 
                                Utleggspant                            



Utleggspant er sikkerhet for et pengekrav som stiftes ved namsmyndighetenes hjelp. Utleggspant er sikkerhet for et pengekrav der saksøker kan begjære utlegg i saksøktes eiendeler. Om det ikke finnes midler hos saksøkte å ta utlegg i, kan dette resultere i utleggstrekk (trekk i lønn/trygd) eller intet til utlegg.










 
                                Intet til utlegg og utleggstrekk                            



Intet til utlegg betyr ingen verdier å ta pant i.
Hvis du ikke gjør opp et pengekrav frivillig, kan namsmannen pålegge arbeidsgiver eller NAV om å trekke en fast sum fra din lønn eller trygd (utleggstrekk). Dette for å sikre og realisere kravet.
Informasjonen om intet til utlegg og utleggstrekk vil ikke framgå av en panteattest. Den kan bare bli gitt til den det gjelder, advokater, finansinstitusjoner, inkassobyråer, kredittopplysningsbyråer og offentlige myndigheter med taushetsplikt.
Ønsker du å se om det er registrert utleggstrekk eller intet til utlegg på deg selv, kan du logge inn på Min side. Andre aktører som har lov til å se disse opplysningene må bestille dette per telefon. Les mer om priser og hvordan bestille bekreftelse på utleggstrekk og intet til utlegg.










 
                                Arrest                            



Arrest er en midlertidig sikring, og skal sikre et fremtidig oppgjør av et ennå ikke forfalt pengekrav. Arresten innebærer at skyldner mister retten til å disponere rettslig over det arresterte formuesgode, for eksempel ved salg eller pantsettelse. Arrest kan tas i ethvert formuesgode som det kan tas utleggspant i.
Se informasjon fra politiet om arrest.










 
                                Gjeldsordning                            



Vi tinglyser åpning av gjeldsforhandling. Denne blir slettet når det blir registrert en gjeldsordning eller gjeldsforhandlingsperioden er utløpt uten at det er avtalt frivillig eller tvungen gjeldsordning. Opplysninger om åpning av gjeldsforhandling og gjeldsordning fremgår av panteattesten, men innholdet i gjeldsordningsavtalen er unntatt offentligheten.










 
                                Vergemål                            



Privatpersoner kan være under frivillig eller tvungent vergemål. Vi tinglyser vedtak om

midlertidig fratakelse av den rettslige handleevnen
dom om fratakelse av den rettslige handleevnen

Stadfestelse av fremtidsfullmakt
En fremtidsfullmakt er en formell tillatelse du kan gi til én eller flere personer om å representere deg den dagen du på grunn av demens eller annen alvorlig sykdom, ikke lenger er i stand til å ta stilling til viktige spørsmål på egne vegne.
Fremtidsfullmakten er gyldig fra den dagen du opprettet den, men den trer ikke i kraft før den dagen du ikke lengre kan ivareta dine egne interesser.
Når fremtidsfullmakten har trådt i kraft, kan den som representerer deg be Statsforvalteren om å stadfeste fremtidsfullmakten. Statsforvalteren sender stadfestelsen blant annet til registrering i Løsøreregisteret. Hvis du har roller eller verv i en virksomhet, blir stadfestelsen også registrert i Enhets- eller Foretaksregisteret, slik at alle har mulighet til å se hvem som representerer deg.
For mer informasjon om hva som er lurt å ha med i en fremtidsfullmakt, hvem som kan være fullmektig og hvilke krav som gjelder, se nettsidene til Statsforvalteren.










 
                                Abandonering                            



Ved abandonering frigir konkursboet eiendeler som er uten verdi til skyldner. Bostyrer sørger for at abandonering blir tinglyst hos oss.










 
                                Privat beslagsforbud                            



Når det er registrert et privat beslagsforbud, kan ikke en kreditor ta beslag i en persons konkrete eiendeler ved utlegg, gjeldsforhandling, konkurs eller offentlig skifte av insolvent dødsbo. Private beslagsforbud kan avtales i et testamente eller gavebrev. Giveren kan bestemme at beslagsforbudet også skal sikre mottakerens arvinger.










 
                                Pant i næringsvirksomhet                            



Personlig næringsdrivende kan blant annet pantsette varelager, driftstilbehør, landbruksløsøre.











Fant du det du lette etter?

Velg din tilbakemelding

Ja
Nei






Så bra! Hva synes du om siden?
Det var dumt! Hva lette du etter?

Skriv kommentaren din her. Ikke legg inn personopplysninger.


Ikke skriv her, det er en robotfelle            

                Uff, her er det ikke plass til mer enn 255 tegn! Har du mer du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn et telefonnummer eller fødselsnummer. Ta bort dette fra kommentaren, og send inn. Vi vil bare ha din ærlige tilbakemelding om siden, vi kan ikke ta imot personopplysninger her.            

            Vi svarer ikke på denne kommentaren. Trenger du hjelp, kontakt kundeservicen vår.            
Send inn



Takk!

                    Tilbakemeldingen din hjelper oss med å forbedre nettsiden vår.                



Beklager! Vi har problemer med systemene våre.

                        Tilbakemeldingen din ble ikke sendt inn.                        Forsøk en gang til eller prøv igjen senere. Du kan også                        
                            sjekke driftsmeldingene våre for mer informasjon.
                    





                    Last inn siden på nytt                









