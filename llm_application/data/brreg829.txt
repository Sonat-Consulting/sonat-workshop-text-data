



Registrering i EMAS

Sist oppdatert: 6. desember 2022.





Skal du registrere ein organisasjon eller eit område som kjem inn under EMAS-ordninga, må du bruke skjemaet Registrering i EMAS.

I tillegg til skjemaet må du sende inn miljøutgreiing som er godkjend av ein akkreditert miljøkontrollør.
 







 
                                Fordelar ved registrering                            



Internt

Betre interne produksjonsprosessar
Betre oversikt og kontroll over ressursbruk og avfall eller utslepp frå bedrifta
Redusert risiko for kostbare oppryddingsaksjonar
Styrkte finansielle vilkår gjennom klargjering av miljørisiko og dermed redusert uvisse for finansielle samarbeidspartnarar, lån- og forsikringsgivarar

Eksternt

Auka tillit overfor medarbeidarar, naboar, politikarar og miljøorganisasjonar
Bedrifta blir registrert i Brønnøysundregistera og i eit EU-register. Her kan innkjøparar sjekke leverandørar.
Fyller dokumentasjonskrav om kompetanse innanfor miljøstyring for leverandørar i samband med regelverket for offentlege innkjøp i så vel Noreg som EU.
Bedrifta får rett til å bruke ein EMAS-logo saman med erklæring om deltaking. Logoen kan nyttast på brevark, konvoluttar, fakturaer, emballasje og generelt informasjonsmateriell, men ikkje på produkt. Logoen er felles for heile Europa og blir kjent att i alle land.
EMAS er eit kvalitetsstempel som av mange vil bli sett på som ein føresetnad for samarbeid.











 
                                Kva må organisasjonen gjere for å bli registrert?                            



Organisasjonar som ønsker EMAS-registrering må

gjennomføre ei miljøkartlegging
utarbeide eit miljøstyringssystem og sette mål for miljøprestasjon
gjennomføre intern revisjon av system
utarbeide ei miljøutgreiing (rapportere miljøprestasjonen)
få gjennomførd ein ekstern revisjon av ein uavhengig miljøkontrollør (sertifiseringsorgan), som også omfattar miljøutgreiinga
søke Brønnøysundregistera om registrering, noko miljøkontrolløren hjelper til med

I grove trekk krev EMAS-ordninga at organisasjonen kartlegg miljøsituasjonen ved å gjennomgå miljøprestasjonen under kontroll av ein akkreditert miljøkontrollør, og å utarbeide ein miljørapport. Når miljøutgreiinga er godkjend, kan organisasjonen registrere seg i EMAS-registeret.
Organisasjonen pliktar å gjennomføre nye miljørevisjonar med ikkje meir enn tre års mellomrom. Ved kvar revisjon skal det utarbeidast ny godkjent miljøutgreiing. I tillegg skal organisasjonen gjennomføre årlege, lettare miljørevisjonar.
Små- og mellomstore organisasjonar kan få forlenga registreringssyklus frå tre til fire år, og validering av miljøutgreiing kan bli forlenga frå kvart år til kvart andre år under visse føresetnader.
EMAS-registeret utfører ein kontroll av den innkomne meldinga om i kva grad organisasjonen eller området oppfyller krava i forordninga. Vidare blir det kontrollert om miljøkontrolløren er akkreditert for verksemda som blir drive av organisasjonen eller på området, om treårs-fristane for fornya registrering, og om godkjend miljøutgreiing eller årleg oppdatering er overhalde.
Når meldinga til EMAS-registeret er godkjend, blir Miljødirektoratet varsla. Direktoratet har då 14 dagar på seg til å komme med eventuelle innvendingar mot registrering grunngitt med manglande overhalding av gjeldande lovfesta miljøkrav.
Etter at uttalefristen er nådd, blir området endeleg EMAS-registrert. Dersom meldinga er i orden blir det sendt ut registreringsprov og -godkjenning.










 
                                Kva krev vi ved registrering?                            



Skjema må fyllast ut, skrivast under av dagleg leiar, styre eller den eller dei som har signaturrett og blir sendt til Brønnøysundregistera v/EMAS-registeret.
Du må legge ved

miljøutgreiing som er godkjend av ein akkreditert miljøkontrollør
fråsegn frå miljøkontrolløren om kontroll- og godkjenningsverksemd











 
                                Kva kostar det å bli registrert?                            



Kostnaden for registrering finn du i gebyrlista vår.










 
                                Kontaktadresser                            



Klima- og miljødepartementet
Postboks 8013 Dep
0030 Oslo
Telefon: 22 24 57 11
Miljødirektoratet
Postboks 5672 Torgarden
7485 Trondheim
Telefon: 03400/73 58 05 00
Telefaks: 73 58 05 01
Norsk Akkreditering
Pb 155
Lillestrøm Bedriftssenter
2001 Lillestrøm
Telefon: 64 84 86 00




Papirskjema for nedlasting:
Registrering i EMAS – BR1030



PDF-formatBokmålNynorsk




 




Nyttige lenker

EMAS-registrerte område i Noreg




EMAS helpdesk





Miljødirektoratet





Norsk Akkreditering





Lovheimel for EMAS-ordninga








Fann du det du leita etter?

Vel tilbakemeldinga di

Ja
Nei






Så bra! Kva synst du om sida?
Det var dumt! Kva leita du etter?

Skriv kommentaren din her. Ikkje legg inn personopplysningar.


Ikkje skriv her, det er ei robotfelle            

                Uff, her er det ikkje plass til meir enn 255 teikn! Har du meir du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn eit telefonnummer eller fødselsnummer. Ta bort dette frå kommentaren og send inn. Vi vil berre ha den ærlege meininga di om sida, vi kan ikkje ta i mot personopplysningar her.            

            Vi svarer ikkje på denne kommentaren. Treng du hjelp, kontakt kundeservicen vår.            
Send inn



Takk!

                    Tilbakemeldinga di hjelper oss med å forbetre nettsida vår.                



Beklagar! Vi har problem med systema våre.

                        Tilbakemeldinga di blei ikkje send.                        Prøv ein gong til eller prøv igjen seinare. Du kan også                        
                            sjekke driftsmeldingane våre for meir informasjon.
                    





                    Last inn sida på nytt                









