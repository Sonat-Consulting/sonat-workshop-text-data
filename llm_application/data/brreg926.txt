



Søke om ettergivelse av forsinkelsesgebyr eller fritak fra solidaransvar

Sist oppdatert: 9. februar 2023.





Det er mulig å søke om ettergivelse av forsinkelsesgebyr eller fritak fra solidaransvar. Solidaransvar innebærer at flere er personlig ansvarlig for samme krav.

Forsinkelsesgebyret må være stoppet før du kan søke om ettergivelse eller fritak. Du kan ikke klage på gebyret eller avvise det.
Søknaden skal være skriftlig. Du må forklare hvorfor komplett årsregnskap ikke ble sendt til Regnskapsregisteret innen fristen og du må dokumentere årsakene som du legger til grunn.
Du må betale forsinkelsesgebyret selv om du søker om ettergivelse eller fritak.
Vilkår for ettergivelse eller fritak fra solidaransvar
Regnskapsregisteret skal vurdere om begrunnelsen i søknaden oppfyller vilkårene utenfor den regnskapspliktiges kontroll eller særlige rimelighetsgrunner. Vilkårene er strenge og det er vanskelig å få ettergitt forsinkelsesgebyret eller å få fritak fra solidaransvaret. Det er kun i spesielle tilfeller at vi kan ettergi forsinkelsesgebyret helt eller delvis. De samme vilkårene gjelder for fritak fra solidaransvaret.
 







 
                                Årsaker som kan føre til ettergivelse eller fritak                            



Eksempler på slike årsaker er

akutt eller alvorlig sykdom
datahavari
beslag av regnskapsmateriale
brann
tyveri
covid-19 (gjelder kun for regnskapsåret 2019 og 2020)











 
                                Årsaker som ikke fører til ettergivelse eller fritak                            



Eksempler på slike årsaker er

uvitenhet om lover og regler som gjelder
alder
sykdom hos bare en av flere solidaransvarlige
når styrevervet er en formalitet
ikke mottatt påminnelse om innsending av årsregnskap
liten eller ingen drift i virksomheten
at virksomheten er under avvikling
at virksomheten har et veldedig formål, drives på dugnad eller ikke driver næring
misforståelser og andre interne forhold mellom dere og regnskapsfører eller revisor
dårlig økonomi i virksomheten
at forsinkelsesgebyret er urimelig stort
arbeidspress





Forhold utenfor den regnskapspliktiges kontroll
For at vilkåret kan føre til ettergivelse eller fritak, må du dokumentere at det oppsto uventede forhold som var utenfor din kontroll i rollen som ansvarlig for virksomheten. Du må dessuten ha gjort alt som var mulig for å overholde innsendingsplikten. Det må også være sammenheng mellom det som har skjedd og at årsregnskapet ikke ble sendt før fristen.
Særlige rimelighetsgrunner
Vilkåret gjelder når det blir helt urimelig å opprettholde gebyret. Dette skjer bare i svært spesielle tilfeller.
Skal du søke om ettergivelse eller fritak?
Søknaden sender du til
Regnskapsregisteret
Postboks 900
8910 Brønnøysund
Du kan også sende søknaden på e-post eller via vårt kontaktskjema, hvis den ikke inneholder sensitiv informasjon.
Har du mottatt avslag på søknad?
Hvis du får avslag på søknad om ettergivelse av forsinkelsesgebyret, eller fritak fra solidaransvaret, kan du klage på vedtaket. Klagefristen er tre uker fra du mottar avslaget. Klagen skal være skriftlig og undertegnet. Du må forklare og dokumentere årsakene som du legger til grunn. Vi vurderer da saken på nytt. Hvis vi ikke endrer vedtaket, blir den sendt videre til klageinstansen hos Statens innkrevingssentral.
Klagen sender du til
Regnskapsregisteret
Postboks 900
8910 Brønnøysund
Du kan også sende klagen på e-post eller via vårt kontaktskjema, hvis den ikke inneholder sensitiv informasjon.
 




Nyttige lenker

Regnskapsloven





Forskrift til regnskapsloven





Forvaltningsloven





Informasjon for søknad om ettergivelse av forsinkelsesgebyr, Statens innkrevingssentral (PDF)








Fant du det du lette etter?

Velg din tilbakemelding

Ja
Nei






Så bra! Hva synes du om siden?
Det var dumt! Hva lette du etter?

Skriv kommentaren din her. Ikke legg inn personopplysninger.


Ikke skriv her, det er en robotfelle            

                Uff, her er det ikke plass til mer enn 255 tegn! Har du mer du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn et telefonnummer eller fødselsnummer. Ta bort dette fra kommentaren, og send inn. Vi vil bare ha din ærlige tilbakemelding om siden, vi kan ikke ta imot personopplysninger her.            

            Vi svarer ikke på denne kommentaren. Trenger du hjelp, kontakt kundeservicen vår.            
Send inn



Takk!

                    Tilbakemeldingen din hjelper oss med å forbedre nettsiden vår.                



Beklager! Vi har problemer med systemene våre.

                        Tilbakemeldingen din ble ikke sendt inn.                        Forsøk en gang til eller prøv igjen senere. Du kan også                        
                            sjekke driftsmeldingene våre for mer informasjon.
                    





                    Last inn siden på nytt                









