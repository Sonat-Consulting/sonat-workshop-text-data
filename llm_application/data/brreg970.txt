



Reelle rettighetshavere

Sist oppdatert: 6. mars 2023.





Register over reelle rettighetshavere er fremdeles under utvikling. Løsningen for registrering blir klar for de aller fleste organisasjonsformene i løpet av 2023.

Register over reelle rettighetshavere er opprettet som et tiltak for å motvirke hvitvasking, terrorfinansiering og økonomisk kriminalitet. Formålet med registeret er å gi oversikt over hvem som egentlig kontrollerer virksomheter.
Nyttig å vite:
 







 
                                Må virksomheten min registrere reelle rettighetshavere?                            



Stort sett alle må registrere om de har reelle rettighetshavere eller ikke.
Hvis en registreringspliktig virksomhet ikke har reelle rettighetshavere, eller at reelle rettighetshavere ikke kan identifiseres, skal den likevel sende inn skjemaet.
Sjekk om virksomheten din må registrere reelle rettighetshavere.










 
                                Hva er en reell rettighetshaver?                            



En reell rettighetshaver er en norsk eller utenlandsk person som oppfyller et eller flere av kriteriene:


eier mer enn 25% av virksomheten
Eksempel: Camilla og Tone eier et AS sammen. Hver av dem eier 50% av aksjene. Begge er da reelle rettighetshavere.

kontrollerer mer enn 25% av stemmerettighetene i virksomheten
Eksempel: Tore eier bare 20% av et AS, men en bestemmelse i vedtektene gjør at han likevel har 50% av stemmene på generalforsamlingen.

har rettighet til å utpeke eller avsette over halvparten av styremedlemmene i virksomheten
Eksempel: Enkelte aksjeklasser kan i henhold til avtale/vedtekter gi rett til å velge et gitt antall av selskapets styremedlemmer.

innflytelse/kontroll på annen måte
Eksempel: Snorre er verge for en person som er reell rettighetshaver.

Du er reell rettighetshaver på direkte grunnlag eller indirekte grunnlag.










 
                                Reell rettighetshaver på direkte grunnlag                            



Når det ikke er noen virksomhet mellom deg og den registreringspliktige virksomheten, er du reell rettighetshaver på direkte grunnlag.
Eksempel:











 
                                Reell rettighetshaver på indirekte grunnlag                            



En person som kontrollerer en tilstrekkelig andel av en virksomhet som igjen har tilstrekkelig kontroll i virksomheten som skal registrere reelle rettighetshavere.
For å være reell rettighetshaver må en person indirekte kontrollere mer enn 25 % i første nivå, deretter ha indirekte kontroll på 50 % eller mer i påfølgende nivåer.
På første nivå gjelder følgende regler:

eierskap over 25 %
stemmerettighet over 25 %
rettighet til å utpeke eller avsette over halvparten av styret
innflytelse/kontroll på annen måte

På alle andre nivå under gjelder kun:

stemmerettighet 50 % eller mer
rettighet til å utpeke eller avsette over halvparten av styret

Virksomheter som ligger mellom den registreringspliktige virksomheten og reelle rettighetshavere kalles mellomliggende virksomheter.
En person kan være reell rettighetshaver på indirekte grunnlag på tre ulike måter:

via mellomliggende virksomhet
via mellomliggende virksomheter på flere nivå
via sammenslåing av rettigheter











 
                                Hvordan finner jeg de reelle rettighetshaverne til virksomheten?                            



De fleste finner de reelle rettighetshaverne i egne dokumenter som stiftelsesdokument og vedtekter, aksjeeierbok og aksjonæravtaler. Stort sett vil det være tilstrekkelig informasjon der for å dokumentere hvem som er reelle rettighetshavere.
Det er styret som har ansvar for å oppbevare opplysninger om hvem som er virksomheten sine reelle rettighetshavere.










 
                                Hvilke opplysninger skal jeg sende inn?                            




fullt navn
fødsels- eller d-nummer
Hvis en reell rettighetshaver ikke har fødselsnummer eller d-nummer, legger du inn fødselsdatoen.
bostedsland
alle statsborgerskap

Du må også legge inn om du er reell rettighetshaver på grunn av eierskap, stemmerettighet eller rettighet til å utpeke eller avsette styremedlemmer, eller kontroll/innflytelse på annen måte.




Både lov om register over reelle rettighetshavere og hvitvaskingsloven bruker begrepet reelle rettighetshavere, men har litt ulike kriterier for hva som er en reell rettighetshaver.
Har du spørsmål?
Send det gjerne til oss i kontaktskjema.
 





Sjekk om du må registrere reelle rettighetshavere














Nyttige lenker

Register for reelle rettighetshavere utsatt




Forskrift til lov om register over reelle rettighetshavere





Lov om register over reelle rettighetshavere





Hvitvaskingsloven








Fant du det du lette etter?

Velg din tilbakemelding

Ja
Nei






Så bra! Hva synes du om siden?
Det var dumt! Hva lette du etter?

Skriv kommentaren din her. Ikke legg inn personopplysninger.


Ikke skriv her, det er en robotfelle            

                Uff, her er det ikke plass til mer enn 255 tegn! Har du mer du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn et telefonnummer eller fødselsnummer. Ta bort dette fra kommentaren, og send inn. Vi vil bare ha din ærlige tilbakemelding om siden, vi kan ikke ta imot personopplysninger her.            

            Vi svarer ikke på denne kommentaren. Trenger du hjelp, kontakt kundeservicen vår.            
Send inn



Takk!

                    Tilbakemeldingen din hjelper oss med å forbedre nettsiden vår.                



Beklager! Vi har problemer med systemene våre.

                        Tilbakemeldingen din ble ikke sendt inn.                        Forsøk en gang til eller prøv igjen senere. Du kan også                        
                            sjekke driftsmeldingene våre for mer informasjon.
                    





                    Last inn siden på nytt                









