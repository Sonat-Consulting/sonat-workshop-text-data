



Roller i NUF

Sist oppdatert: 6. juni 2023.





Her finn du ei oversikt over kva roller eit norskregistrert utanlandsk føretak må registrere hos oss.

Som hovudregel skal alle personar som blir registrert med ei rolle gi opp fullstendig fødselsnummer eller d-nummer. Unntaket er styret og deltakarar i heimlandet. Juridiske personar som har roller skal også gi opp organisasjonsnummer. Døme på juridiske personar er aksjeselskap og ansvarlege selskap.
D-nummer er eit eget nummer som identifiserer utanlandske personar utan norsk fødselsnummer.
Når du skal søke om d-nummer, må du bruke eit skjema som du legger ved Samordna registermelding. Dette finn du under Nyttige lenker til høgre på denne sida. I tillegg må du legge ved kopi av gyldig legitimasjonsdokument som inneheld bilde, fullt namn, fødselsdato, kjønn, utløpsdato og statsborgarskap. Informasjon om kven som kan stadfeste kopi av legitimasjonsdokument finn du i skjema.
 







 
                                Dagleg leiar, forretningsførar eller kontaktperson                            



Eit NUF må ha dagleg leiar, kontaktperson eller forretningsførar. Føretaket har ikkje plikt til å ha dagleg leiar, men dersom det har dagleg leiar for verksemda i Noreg, må dette meldast.
Når du skal registrere dagleg leiar i Føretaksregisteret, må du legge ved

dokumentasjon som viser utnemning/tilsettig av dagleg leiar

Når du skal registrere kontaktperson, må du legge ved

stadfesting på at kontaktpersonen har tilknyting til det utanlandske føretaket.

Stadfestinga skal vere frå det utanlandske føretaket. Om det er meldt eit føretak som norsk representant, og den meldte kontaktpersonen er tilsett hos representanten, kan representanten stadfeste kontaktpersonen si tilknyting til det utanlandske føretaket.
Det er ingen krav til vedlegg for å registrere dagleg leiar eller forretningsførar i Einingsregisteret.










 
                                Norsk representant                            



Utanlandske føretak utan fast forretningsadresse/driftsstad i Noreg, og som kjem inn under meirverdiavgiftslova sine føresegner, må melde norsk representant. Dette kravet gjeld ikkje for føretak heimehøyrande i ein EØS-stat som Noreg har inngått avtale med om utveksling av opplysningar og gjensidig hjelp til inndriving av meirverdiavgiftskrav. I tillegg er det unntak for føretak heimehøyrande i Storbritannia. Andre utanlandske føretak utan fast forretningsadresse i Noreg kan også melde norsk representant.
Kven kan vere norsk representant?
Den norske representanten kan vere ein fysisk eller juridisk person. Representanten må ha heimstad eller ei forretningsadresse i Noreg. Dersom den norske representanten er ein juridisk person, må det i tillegg meldast ein kontaktperson.
Personar med d-nummer og norskregistrerte utanlandske føretak (NUF) utan norsk forretningsadresse kan ikkje vere norsk representant.
Når du skal registrere norsk representant, må du legge ved

Dokumentasjon frå det utanlandske føretaket som viser oppnemning av den norske representanten
Stadfesting frå den norske representanten som viser at han har tatt på seg oppdraget

Dersom den norske representanten signerer Samordna registermelding, treng du ikkje å legge ved ei eiga erklæring.










 
                                Styre og deltakar                            



Styre i Noreg
Dersom det er vald eit eige styre for den norske verksemda, skal dette meldast i skjema med namn, adresse og fødselsnummer eller d-nummer på alle styremedlemmar.
Ved registrering i Einingsregisteret må du legge ved

Protokoll frå dei i det utanlandske føretaket som har myndigheit til å velje styre for den norske verksemda

Ved registrering i Føretaksregisteret må du legge ved

protokoll fra dei i det utanlandske føretaket som har myndigheit til å velje styre for den norske verksemda
originale erklæringar fra dei nye styremedlemmane, som viser at dei tar på seg oppdraget

Dersom styremedlemmane signerer Samordna registermelding, treng du ikkje å legge ved eigne erklæringar.
Styre i heimlandet
Dersom føretaket har styre i heimlandet, skal alle desse meldast med namn, adresse og fødselsdato.
Deltakarar i heimlandet
Dersom føretaket har deltakarar i heimlandet, skal alle desse meldast med namn, adresse og fødselsnummer.










 
                                Rekneskapsførar og revisor                            



Om den norske verksemda har eigen autorisert norsk revisor eller rekneskapsførar, må du melde dette i skjema. Revisor eller rekneskapsførar må stadfeste at dei tar på seg oppdraget, dette gjer de ved å signere i skjemaet.










 
                                Signatur og prokura                            



Signatur er ei fullmakt til å opptre på vegner av selskapet i alle samanhengar.
Prokura er ei fullmakt til å opptre og underskrive på vegner av føretaket i nokre samanhengar. Prokura kan ikkje brukast til å hefte eller selje føretaket sin faste eigedom.
Kva for signatur og prokura kan registrerast?
Signatur og prokura kan tildelast namngitte personar, dagleg leiar i Noreg eller styret for den norske verksemda. Dersom fleire har signatur eller prokura, må det gå klart fram om dei har retten kvar for seg eller i fellesskap. Vi kan ikkje registrere andre avgrensingar i signatur og prokura. Det tyder at det til dømes ikkje er mogleg å registrere signatur og prokura som berre gjeld for den norske verksemda.
Når du skal melde signatur må du legge ved

Dokumentasjon som stadfester signatur som er meldt, til dømes registreringsbevis frå heimlandet sitt register, vedtekter eller protokoll frå dei i heimlandet som har myndigheit til å tildele dette












Søk etter føretak









Nyttige lenker

Søknad om d-nummer







Fann du det du leita etter?

Vel tilbakemeldinga di

Ja
Nei






Så bra! Kva synst du om sida?
Det var dumt! Kva leita du etter?

Skriv kommentaren din her. Ikkje legg inn personopplysningar.


Ikkje skriv her, det er ei robotfelle            

                Uff, her er det ikkje plass til meir enn 255 teikn! Har du meir du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn eit telefonnummer eller fødselsnummer. Ta bort dette frå kommentaren og send inn. Vi vil berre ha den ærlege meininga di om sida, vi kan ikkje ta i mot personopplysningar her.            

            Vi svarer ikkje på denne kommentaren. Treng du hjelp, kontakt kundeservicen vår.            
Send inn



Takk!

                    Tilbakemeldinga di hjelper oss med å forbetre nettsida vår.                



Beklagar! Vi har problem med systema våre.

                        Tilbakemeldinga di blei ikkje send.                        Prøv ein gong til eller prøv igjen seinare. Du kan også                        
                            sjekke driftsmeldingane våre for meir informasjon.
                    





                    Last inn sida på nytt                









