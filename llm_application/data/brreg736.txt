



Endre opplysningar for eit aksjeselskap




Dersom det har skjedd endringar i informasjonen som er registrert på selskapet, må du melde frå om dette i Samordna registermelding.







Registrer endringar
Samordna registermelding















Registrer endringar
Samordna registermelding

















 
                                Korleis endrar eg namn?                            



Du registrerer nytt namn ved å sende inn Samordna registermelding.
Det er generalforsamlinga som vedtek nytt namn. Endringa inneber endring av vedtektene til selskapet.
Du må legge ved

generalforsamlingsprotokoll
oppdaterte vedtekter

På sida Korleis vel eg namn på verksemda mi? kan du lese meir om val av namn og kva omsyn du må ta.










 
                                Korleis endrar eg adresse?                            



Du registrerer ny adresse ved å sende inn Samordna registermelding.
Ny forretningsadresse
Forretningsadressa til eit aksjeselskap skal vere ei norsk gate- eller vegadresse eller eit stadnamn.
Ny postadresse
Om du ønsker posten sendt til ei anna adresse, kan du melde dette som postadresse.










 
                                Hvordan endrar eg kven som sit i styret?                            



Når selskapet har valt nytt styre, skal du melde det i Samordna registermelding. Før opp heile styret sånn som det er etter valet, inkludert eventuelle varamedlemmer.
Det er i hovudsak generalforsamlinga som vel styret.
Du må legge ved

protokoll frå generalforsamlinga som viser vedtaket











 
                                Korleis endrar eg kven som er dagleg leiar?                            



Når selskapet tilset dagleg leiar, skal du melde dette i Samordna registermelding.
Vanlegvis er det ingen krav til vedlegg
Unntaket er om du som dagleg leiar sjølv sender inn melding, og du ikkje har roller i styret. Da må du legge ved

protokoll frå styret som viser innsettinga











 
                                Korleis endrar eg kven som har signaturrett?                            



Når selskapet endrar signatur, skal du melde dette i Samordna registermelding.
Du må legge ved

protokoll frå styremøtet som viser tildeling av signatur, dersom heile styre ikkje har signert i skjemaet

Det må gå tydeleg fram at signatur er tildelt og om dei som har fått signatur skal ha den i fellesskap eller kvar for seg.










 
                                Korleis registrerer eg ein meldepliktig avtale etter § 3-8?                             



Avtale med ein aksjeeigar, aksjeeigar sitt morselskap, ein styremedlem eller dagleg leiar der selskapet skal motta eigedelar, tenester eller ytingar mot betaling som utgjer meir enn 2,5 prosent av balansesummen i selskapet sitt siste godkjente årsrekneskap, må vere godkjent styret for å vere gyldig. Dette gjeld også når avtalen er inngått med nokre i nær relasjon til aksjeeigar, aksjeeigar sitt morselskap, ein styremedlem, dagleg leiar eller nokon som handlar på vegner av desse.
Styret må utarbeide ei utgreiing for avtalen. Ho skal innehalde ei erklæring om at det er rimeleg samsvar mellom verdien av det selskapet skal ut med og verdien av det selskapet skal få. Utgreiinga skal vere datert, stadfesta av revisor og underteikna av heile styret. Utgreiinga skal vere lagt ved innkallinga til generalforsamlinga, og meldast til oss når ho er godkjent.
I tillegg skal styret gje ei erklæring om at

avtalen er i selskapet si interesse,
det er rimeleg samsvar mellom verdien av det selskapet skal ut med og verdien av det selskapet skal få, og
at kravet til forsvarleg eigekapital og likviditet er oppfylt.

Du må legge ved

utgreiinga
erklæring frå styret
revisor si stadfesting av utgreiinga











 
                                Selskapet skal ikke ha revisor, korleis endrar eg dette?                            



Skal du melde fråval for eit selskap som allereie har registrert revisor, må du legge ved

generalforsamlingsprotokoll

Meir informasjon om revisjon finn du under «Nyttige lenker» til høgre på denne sida.










 
                                Korleis kan eg fråtre rolla mi i selskapet?                            



Alle rolleinnehavarar kan melde eigenfråtreding. Når du fråtrer, gir du avkall på alle rettigheiter og plikter som rolla di har. Du gjer dette i Samordna registermelding. Når fråtredinga er registrert, vil både aksjeselskapet og du som fråtrer bli varsla om dette.




Sjå eksempel på styremøteprotokoll (PDF)
 




Nyttige lenker

Fråval av revisjon




Føretaksregisterlova








Fann du det du leita etter?

Vel tilbakemeldinga di

Ja
Nei






Så bra! Kva synst du om sida?
Det var dumt! Kva leita du etter?

Skriv kommentaren din her. Ikkje legg inn personopplysningar.


Ikkje skriv her, det er ei robotfelle            

                Uff, her er det ikkje plass til meir enn 255 teikn! Har du meir du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn eit telefonnummer eller fødselsnummer. Ta bort dette frå kommentaren og send inn. Vi vil berre ha den ærlege meininga di om sida, vi kan ikkje ta i mot personopplysningar her.            

            Vi svarer ikkje på denne kommentaren. Treng du hjelp, kontakt kundeservicen vår.            
Send inn



Takk!

                    Tilbakemeldinga di hjelper oss med å forbetre nettsida vår.                



Beklagar! Vi har problem med systema våre.

                        Tilbakemeldinga di blei ikkje send.                        Prøv ein gong til eller prøv igjen seinare. Du kan også                        
                            sjekke driftsmeldingane våre for meir informasjon.
                    





                    Last inn sida på nytt                









