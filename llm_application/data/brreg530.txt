



Endre opplysningar for eit burettslag

Sist oppdatert: 21. mars 2022.





Om det skjer endringar på den informasjonen som er registrert på burettslaget, må du oppdatere opplysningane hos oss.







Registrer endringar
Samordna registermelding














Registrer endringar
Samordna registermelding








Her kan du sjå korleis du registrerer ulike opplysningar for burettslaget.
 







 
                                Korleis endrar eg adresse?                            



Du registrerer ny adresse ved å sende inn Samordna registermelding.
Ny forretningsadresse
Forretningsadressa til eit burettslag skal vere ei norsk gateadresse eller stadnamn.
Ved endring av adresse til ny kommune må vedtektene endrast. Generalforsamlinga må godkjenne ei slik endring.
Ved endring til ny kommune må du legge ved

protokoll frå generalforsamlinga
oppdatere vedtekter

Ny postadresse
Om du vil at posten skal bli send til ei anna adresse enn den registrerte forretningsadressa, kan du melde dette som postadresse.










 
                                Korleis endrar eg kven som sit i styret?                            



Når generalforsamlinga har vald nytt styre, skal du melde dette i Samordna registermelding. Nye styremedlemmer må stadfeste at dei tar på seg vervet.
Når du melder endring i styret må du legge ved

protokoll frå generalforsamlinga som viser vedtaket











 
                                Korleis endrar eg kven som har signaturrett?                            



Når burettslaget endrar signatur, skal du melde dette i Samordna registermelding.
Du må legge ved

protokoll frå styremøtet som viser tildeling av signatur, dersom heile styre ikkje har signert i skjemaet.

Det må gå tydeleg fram at signatur er tildelt og om den er gitt i fellesskap eller kvar for seg.










 
                                Korleis endrar eg forretningsførar?                            



Du registrerer ny forretningsførar ved å sende inn Samordna registermelding
Det er vanlegvis ingen krav til vedlegg
Unntaket er om du melder deg sjølv inn som forretningsførar, og du ikkje har roller i styret. Da må du legge ved protokoll frå styremøte som viser tilsettinga.










 
                                Korleis kan eg fråtre rolla mi i burettslaget?                            



Alle rolleinnehavarar kan melde eigen fråtreding ved å sende inn Samordna registermelding.
Når du fråtrer gir du avkall på alle rettar og pliktar som rolla di har.
Ved melding om fråtreding som styre- eller varamedlem må du stadfeste at burettslaget er orientert.
Når fråtredinga er registrert vil både burettslaget og du som fråtrer bli varsla om dette.










 
                                Korleis endrar eg revisor?                            



Når generalforsamlinga har vald ny revisor, registrerer du dette ved å sende inn Samordna registermelding.
Du må legge ved

protokoll frå generalforsamlinga som viser vedtaket.

Revisor må stadfeste at han tar på seg oppdraget.









Nyttige lenker

Burettslagslova








Fann du det du leita etter?

Vel tilbakemeldinga di

Ja
Nei






Så bra! Kva synst du om sida?
Det var dumt! Kva leita du etter?

Skriv kommentaren din her. Ikkje legg inn personopplysningar.


Ikkje skriv her, det er ei robotfelle            

                Uff, her er det ikkje plass til meir enn 255 teikn! Har du meir du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn eit telefonnummer eller fødselsnummer. Ta bort dette frå kommentaren og send inn. Vi vil berre ha den ærlege meininga di om sida, vi kan ikkje ta i mot personopplysningar her.            

            Vi svarer ikkje på denne kommentaren. Treng du hjelp, kontakt kundeservicen vår.            
Send inn



Takk!

                    Tilbakemeldinga di hjelper oss med å forbetre nettsida vår.                



Beklagar! Vi har problem med systema våre.

                        Tilbakemeldinga di blei ikkje send.                        Prøv ein gong til eller prøv igjen seinare. Du kan også                        
                            sjekke driftsmeldingane våre for meir informasjon.
                    





                    Last inn sida på nytt                









