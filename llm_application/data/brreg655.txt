



Forhøyelse av aksjekapital i et allmennaksjeselskap

Sist oppdatert: 18. august 2022.





Aksjekapitalen i et allmennaksjeselskap kan forhøyes ved nytegning av aksjer eller ved at selskapets egne midler overføres fra fri egenkapital, også kalt fondsemisjon.

En nytegning av aksjer fører til at selskapet tilføres ny kapital eller reduserer gjeldsbelastningen. En fondsemisjon innebærer kun en regnskapsmessig ompostering fra fri egenkapital til aksjekapital, og fører ikke til at selskapet tilføres ny kapital eller reduserer gjelden.
Styret fremmer forslag til generalforsamlingen
Første skritt i en kapitalforhøyelse er at styret må utarbeide et forslag til generalforsamlingen om at kapitalen skal forhøyes med et gitt beløp, samt foreslå nødvendige vedtektsendringer. Styret foreslår også om kapitalen skal skaffes til veie ved overføring av fondsmidler, ved konvertering av gjeld eller om aksjonærene skal betale inn mer. Innbetalingen av mer aksjekapital kan være i form av både penger og eiendeler. Styret må ta stilling til om det skal utstedes nye aksjer eller om de eksisterende aksjene skal få høyere pålydende verdi.
Generalforsamlingen beslutter kapitalforhøyelsen
Det er generalforsamlingen som må beslutte kapitalforhøyelsen og vedta nye vedtekter. Styret kan beslutte kapitalforhøyelsen hvis de har fått fullmakt fra generalforsamlingen.
 







 
                                Hva skal beslutningen inneholde?                             



Ved nytegning av aksjer skal beslutning om kapitalforhøyelse minst oppgi

beløpet aksjekapitalen skal forhøyes med, eller øvre og nedre grense for forhøyelsen
aksjenes pålydende
beløpet som skal betales for hver aksje
hvem som kan tegne de nye aksjene
eventuelt om aksjene skal kunne tegnes ved innskudd med andre eiendeler enn penger eller ved motregning

Ved fondsemisjon skal beslutning om kapitalforhøyelse minst oppgi

beløpet aksjekapitalen skal forhøyes med
om forhøyelsen skal gjennomføres ved forhøyelse av aksjenes pålydende eller ved utstedelse av nye aksjer

I tillegg må det i begge tilfeller gis informasjon knyttet til tegningsfrist, oppgjør, utbytterett og utgifter.
Aksjekapitalens størrelse og verdi er alltid bestemt i selskapets vedtekter. Derfor må generalforsamlingen vedta vedtektsendring i forbindelse med kapitalforhøyelsen.
Hvis aksjeinnskuddsforpliktelsen skal kunne gjøres opp ved motregning, det vil si konvertering av gjeld, eller med tingsinnskudd som er andre eiendeler enn penger, skal revisor utarbeide og undertegne en egen redegjørelse for dette. Tidspunktet for verdsetting kan tidligst være fire uker før generalforsamlingens beslutning.




Registrering i Foretaksregisteret
Kapitalforhøyelsen må meldes til Foretaksregisteret innen tre måneder etter at tegningsfristen er utløpt, ellers bortfaller beslutningen. Hvis kapitalforhøyelsen skjer ved fondsemisjon, gjelder ikke fristen.
 







 
                                Hvilke dokumenter må jeg legge ved?                            



Dokumenter du alltid må legge ved er

protokoll fra generalforsamlingen som viser vedtak om kapitalforhøyelse og endring av vedtekter, eller protokoll fra styremøte hvis styret gjør bruk av fullmakt
vedtekter
erklæring fra revisor, finansinstitusjon, advokat eller regnskapsfører som viser innbetaling av aksjeinnskuddet hvis dette kun består av penger

Ved tingsinnskudd eller ved konvertering av gjeld, må du i tillegg legge ved

redegjørelse som er utarbeidet og underskrevet av revisor
erklæring fra revisor om innbetaling av aksjeinnskuddet












Fant du det du lette etter?

Velg din tilbakemelding

Ja
Nei






Så bra! Hva synes du om siden?
Det var dumt! Hva lette du etter?

Skriv kommentaren din her. Ikke legg inn personopplysninger.


Ikke skriv her, det er en robotfelle            

                Uff, her er det ikke plass til mer enn 255 tegn! Har du mer du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn et telefonnummer eller fødselsnummer. Ta bort dette fra kommentaren, og send inn. Vi vil bare ha din ærlige tilbakemelding om siden, vi kan ikke ta imot personopplysninger her.            

            Vi svarer ikke på denne kommentaren. Trenger du hjelp, kontakt kundeservicen vår.            
Send inn



Takk!

                    Tilbakemeldingen din hjelper oss med å forbedre nettsiden vår.                



Beklager! Vi har problemer med systemene våre.

                        Tilbakemeldingen din ble ikke sendt inn.                        Forsøk en gang til eller prøv igjen senere. Du kan også                        
                            sjekke driftsmeldingene våre for mer informasjon.
                    





                    Last inn siden på nytt                









