



Satsingar og prosjekt

Sist oppdatert: 9. mai 2023.





Vi skal gjere kvardagen enklare for alle. Det blir avspegla i aktivitetane og satsingane våre. 

Innan kvart av områda under, har vi aktivitetar som skal bidra til at vi lukkast i å nå måla våre.
 







 
                                Data og tenester med riktig kvalitet og god informasjonssikkerheit                            



Arbeidet med informasjonssikkerheit er ein kontinuerleg prosess for å vareta verdiar ved å identifisere og handtere risiko, og gjennomføre tiltak.
Informasjonssikkerheit i alle Brønnøysundregistrera sine register og tenester er avgjerande for å vareta tilliten hos brukarane våre. Vi skal levere tenester med rett informasjon, med riktig kvalitet og god informasjonssikkerheit. ​










 
                                Førebygging av økonomisk kriminalitet og arbeidslivskriminalitet                            



Vi er ein av Noreg sine største datakjelder og har god kunnskap om både næringslivet og registerdrift. Det gjer oss til ein sentral partnar i arbeidet med å førebygge økonomisk kriminalitet og arbeidslivskriminalitet. Ved å sjå på nye måtar å dele data på, og bidra til nye innovative løysingar på området, gir vi meirverdi til arbeidet med å førebygge økonomisk kriminalitet og arbeidslivskriminalitet i det norske samfunnet.
Auka datadeling vil blant anna bidra til meir transparens om økonomiske forhold, vi avdekker useriøse aktørar og styrker konkurransesituasjonen for dei seriøse verksemdene. Gevinstane av dette vil gi auka tillit i samfunnet, noko som også blir gjort tydeleg i regjeringa sin reviderte strategi mot arbeidslivskriminalitet.










 
                                Digitalisering med ny tenesteplattform                            



Ny registerplattform
Eit hovudmål for Brønnøysundregistera er at «Brønnøysundregistrenes registervirksomhet skal føre til at samfunnet har tillit til at registrerte data er sikre og korrekte.»
Hensikta med BRsys-prosjektet som utviklar den nye registerplattforma, er primært å sikre Brønnøysundregistera si evne til fortsatt å kunne levere på samfunnsoppdraget vårt. Drifta av registertenestene ved Brønnøysundregistera er i stor utstrekning basert på ein arkitektur og teknologi som blei etablert i 1992. Alle digitale tenester har avgrenset levetid, og vil etter som tida går bli utdatert og må erstattast av nye tenester.
Brønnøysundregistera starta BRsys-prosjektet i 2017, og har som del av dette prosjektet kome langt i utviklinga av ein ny registerplattform. Registerplattforma skal legge til rette for stabil drift og enklare forvaltning av eksisterande register og gjere det mogleg med raskare etablering av nye register.
BRsys-prosjektet er i gang med å modernisere nokre av Brønnøysundregistrera sine største og mest sentrale register, som Lausøyreregisteret, Einingsregisteret og Føretaksregisteret. Dei nye og moderniserte registertenestene som blir bygde på registerplattforma er også drivarar for vidareutvikling og beriking av ho. Det er venta at alle nye register, eller registerliknande tenester, vil utnytte registerplattforma i større eller mindre grad.










 
                                Samanhengande tenester med brukaren i sentrum                            



Brønnøysundregistera har sentrale roller i realiseringa av livshendingane. For å lukkast med å skape samanhengande tenester for brukarane, må vi legge til rette for effektiv og forenkla samhandling. Vi har ansvar for livshendinga “Starte og drive ei bedrift”, der vi har som mål å forenkle for den næringsdrivande i alle fasar i verksemda sitt liv, frå idé til avslutting. Vi er også bidragsytar saman med fleire offentlege verksemder, for livshendinga “Starte og drive ein frivillig organisasjon”. Hovudmålet er også her å skape samanhengande, digitale tenester, som forenklar kvardagen for frivillige organisasjonar, slik at dei får meir tid til aktivitet. Her kan du lese meir om dette arbeidet som vi gjer i samarbeid med andre etatar.
Det er ein sentral føresetnad at dei samanhengande tenestene blir utvikla og forenkla med brukarane sine behov som styrande.










 
                                Verdiskaping, innovasjon og berekraftig omstilling gjennom samarbeid i næringslivet og frivillig sektor                            



Vi har eit omfattande samarbeid med aktørar i privat sektor. Det er viktig for verdiskapinga at den datadrivne utviklinga i dette samarbeidet både blir vidareutvikla og forsterka i åra som kjem.
Samarbeid er også ein av dei viktigaste innsatsfaktorane for å lukkast i digitaliseringsarbeidet internasjonalt. Sidan det blir stadig meir handel og samarbeid på tvers av landegrensene, er det viktig for oss å fortsette arbeidet med å legge til rette for at dette skal kunne føregå på ein så enkel, berekraftig og sikker måte som mogleg for norsk næringsliv.
Vi har ei sentral rolle i arbeidet med Nordic smart government and business. Det kan du lese meir om her.










 
                                Framtidig behov for riktig kompetanse og kapasitet                            



Riktig kompetanse og rett kapasitet er ein føresetnad for å lukkast med satsingsområda våre. Vi må behalde kritisk kompetanse og kontinuerlig tiltrekke oss nye dyktige medarbeidarar. Vi skal legge til rette for livslang læring hos våre tilsette og vi satsar på unge talent.
Vi er alltid på leiting etter ulike folk.











