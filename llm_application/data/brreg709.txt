



Roller i ansvarlig selskap




Pliktige roller i et ansvarlig selskap er deltakere. 

Hvis selskapet ikke skal ha styre, må det ha en person i rollen som daglig leder, forretningsfører eller kontaktperson. Regnskapsfører, styre, signatur og prokura er roller du kan velge å registrere. Selskapsmøtet er øverste myndighet i et ansvarlig selskap.
Selskapet har betinget revisorplikt. Dette kan du lese mer om under revisor.
 
 







 
                                Deltakere                            



Et ansvarlig selskap må ha minst to deltakere. Både fysiske (vanlige) og juridiske personer kan være deltakere. Eksempel på juridiske personer er aksjeselskap, allmennaksjeselskap, ansvarlig selskap og så videre.
Bare selskapsdeltakerne har stemmerett i selskapsmøtet, hvis ikke annet går frem av selskapsavtalen.










 
                                Daglig leder, kontaktperson eller forretningsfører                            



Hvis selskapet ikke har styre, må det ha daglig leder, kontaktperson eller forretningsfører. Selskapet kan i utgangspunktet bare registrere en av disse rollene. Unntaket er hvis forretningsfører er en juridisk person, da må selskapet i tillegg melde en fysisk person som daglig leder eller kontaktperson.










 
                                Styre                            



Et ansvarlig selskap kan velge om de skal ha et styre. Det er selskapsmøte som velger styret.
Styremedlemmene må bekrefte at de påtar seg vervet.










 
                                Revisor                            



Et ansvarlig selskap har plikt til å ha revisor hvis minst ett av de følgende punktene er oppfylt:

Driftsinntektene overstiger 6 millioner kroner
Balansesummen er 23 millioner kroner eller mer
Gjennomsnittlig antall ansatte tilsvarer ti årsverk eller mer

Revisor velges av selskapsmøte.
Revisor må bekrefte at han påtar seg oppdraget .
Trenger du mer informasjon, se revisorloven § 2-1.










 
                                Regnskapsfører                            



Et ansvarlig selskap kan velge om de skal ha regnskapsfører.
Det er bare mulig å registrere autoriserte regnskapsførere som er registrert i Regnskapsførerregisteret.
Regnskapsfører må bekrefte at han påtar seg oppdraget.










 
                                Signatur                            



Signatur er en fullmakt til å opptre og underskrive på vegne av selskapet i alle sammenhenger.
Deltakerne har i utgangspunktet signaturrett hver for seg
Deltakerne kan avtale at bare en deltaker skal ha signaturrett, eller at deltakerne skal ha signaturrett i fellesskap.
Hvis selskapet har et styre, er det styremedlemmene i fellesskap som har signaturrett.
Trenger du mer informasjon, se selskapsloven § 2-21.










 
                                Prokura                            



Prokura er en fullmakt til å opptre og underskrive på vegne av selskapet i forbindelse med den daglige driften
Du kan ikke bruke prokura til å behefte eller selge selskapets faste eiendom.
Deltakerne kan gi prokura til en eller flere personer. Hvis det er flere, er det mulig å gi dem prokura hver for seg eller i fellesskap.
Andre begrensinger i utøvelsen av prokuraretten, som for eksempel tidsmessige eller beløpsmessige, kan ikke registreres.
Prokura kan tilbakekalles når som helst.




 Se eksempel på innhold i selskapmøteprotokoll (PDF)
 




Nyttige lenker

Selskapsloven








Fant du det du lette etter?

Velg din tilbakemelding

Ja
Nei






Så bra! Hva synes du om siden?
Det var dumt! Hva lette du etter?

Skriv kommentaren din her. Ikke legg inn personopplysninger.


Ikke skriv her, det er en robotfelle            

                Uff, her er det ikke plass til mer enn 255 tegn! Har du mer du vil kommentere? Send oss gjerne kommentaren din i kontaktskjemaet vårt.            

                Oi sann! Det ser ut til at du har lagt inn et telefonnummer eller fødselsnummer. Ta bort dette fra kommentaren, og send inn. Vi vil bare ha din ærlige tilbakemelding om siden, vi kan ikke ta imot personopplysninger her.            

            Vi svarer ikke på denne kommentaren. Trenger du hjelp, kontakt kundeservicen vår.            
Send inn



Takk!

                    Tilbakemeldingen din hjelper oss med å forbedre nettsiden vår.                



Beklager! Vi har problemer med systemene våre.

                        Tilbakemeldingen din ble ikke sendt inn.                        Forsøk en gang til eller prøv igjen senere. Du kan også                        
                            sjekke driftsmeldingene våre for mer informasjon.
                    





                    Last inn siden på nytt                









